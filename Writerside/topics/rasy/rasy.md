# Rasy

## Lidé

Lidé jsou rasou s rozpínavou myslí a povahou. Tvoří velká společenství, státy a impéria. Lidem je vlastní univerzálnost. Jsou schopni zvládnout téměř jakékoliv strasti a přizpůsobit se takovému životu. Možná ne jako jedinci, ale definitivně jako společnost.

Lidi pohání jejich víra. Víra v ně samotné a víra v instituce. S institucemi jako řády, gildami, církvemi apodobně roste i společnost lidí. Naopak v úpadku těchto institucí mají lidé tendenci vzhlížet k hrdinům, kteří pomohou těmto institucím dosáhnout zpět své zašlé slávy.

| Etapa života     | Věk           |
|------------------|---------------|
| Novorozenec      | 0 - 12 měsíců |
| Dětství          | 1 - 11 let    |
| Puberta          | 12 - 16 let   |
| Dospělost        | 17 - 29 let   |
| Střední věk      | 30 - 44 let   |
| Stáří            | 45+ let       |
| Průměrné dožití  | 60 let        |
| Maximální dožití | 110 let       |

### Populové

![Populové](popul.png)

Populové jsou nejrozšířenějším lidským rodem a představujou hlavního zástupce lidské rasy. Jejich přizpůsobivost a všestrannost je obdivuhodná. Dokáží ovládnout mnoho oblastí života a naučit se téměř čemukoliv.

Rozpínavost populů nezná hranic. Pro ostatní rasy mohou představovat pohromu, která přichází a zabírá jejich území.

Společnost populů je společnost mužů. Ženy se jen vyjímečně dostanou do vedoucí pozice. Ženy se starají hlavně o domácnost a o děti. Muži mají obstarat obživu, peníze a ochraňovat jejich rodinu.

### Skalové

![Skalové](skal.png)

Skalové jsou divočinou ošlehaným surovým rodem lidí, který si zvykl na drsný život mimo civilizaci. Tvoří spolu společenství, žijí v klanech, bojují mezi sebou a s přírodou, která je obklopuje či drancují civilizovaná království.

Skalové si nade vše cení hrdinství a velmi rádi si mezi sebou vyprávějí příběhy o hrdinských skutcích svých otců, dědů a vůdcích.

Ženy skalů jsou více nezávislé na můžích, než populské ženy. Některé dokonce vyráží na válečná tažení jako válečnice a bojují po boku mužů.

### Kremeni

![Kremeni](kremen.png)

Jedná se o rasu lidí, kteří si nechali vytetovat magická tetování, do kterých přijali mladého démona. Démon jim prodlužuje život a propůjčuje magické schopnosti. Jejich fyziologie se za dlouhou dobu změnila tak, že v dospělosti již nejsou schopni přežít bez démona, který přebývá v jejich kůži. V pubertě každý Kremen projde rituálem Šalma Rý, při kterém jsou mu vytetovány magické runy a jiné obrazce na tělo a do kterých přijme svého démona astrálních sfér.

Této symbiózy využívá jiní démoni astrálních sfér. Říkají si Krelové. Krelové jsou démoni, kteří se umí vtělit do jiné bytosti a naprosto převzít nad ní kontrolu. Díky spojení Kremenů a démonů astrálních sfér mají Krelové nad Kremeni určitou moc a jsou schopni je daleko jednodušeji ovlivňovat. Civilizace Kremenů tak stojí na tom, že uctívají Krely jako bohy a vůdce v jednom. Slouží jim jako jejich věrní posluhovači a bojují za ně ve válkách.

Ženy Kremenů mají hlavně úlohu obstarání dětí a domácnosti. Je mezi nimi normální, že jeden mocný Kremen může mít harém několika Kremenek či konkubín. Takový muž může mít desítky potomků. Důsledkem je sociální problém v tom, že na některé Kremeny prostě nevyzbydou ženy. To napomáhá k radikalizaci a soudružnosti se svými bratry. V neposlední řadě také k sexuálním aktivitám mezi muži, které je mezi Kremeny velmi rozšířené a normální.

### Gobři

![Gobři](gobr.png)

Gobři jsou magií přetvoření lidé ve velké chlupaté hromotluky s obrovskou silou a pevnou kůží. Gobrem se může stát jak žena, tak muž, ale přeměna je sterilizuje. Navíc se jim vrátí určité agresivní zvířecí rysy.

Gobři mají po přeměně vymazanou paměť a je potřeba je zase trochu naučit způsobům. Bývají velmi vznětliví, ale dobře vychovaný Gobr může být oddaným přítelem a nebezpečným nepřítelem.

Gobři jako takoví nemají něco jako společnost a přizpůsobují se společnosti, ve které žijí. Vzhledem ale k jejich vznětlivé povaze to mohou mít občas náročné.

Změnu v Gobra přežijí pouze ti silní. Po změně je dožití Gobrů různé. Většinou 20 let. Jsou ale známé i případy Gobrů starých 40 let.

## Skřítci

Skřítci jsou asi poloviční jak lidé. Mají vlasy černých nebo naopak bílých barev a špičaté uši. Oproti lidem mají v poměru k jejich tělu také velmi velké oči, které jim pomáhají s viděním za šera.

Žijí svůj skřítčí život a moc se nezajímají o život mimo jejich území. Věnují se hlavně zvelebováním svého vlastního života a svého nejbližšího okolí. Nejsou velcí kolonialisté, ale vlastní území si brání zuby nehty. Rozhodně se nevzdávají bez boje a když jsou donuceni, vezmou zbraně do jejich malých rukou a bojují s odhodláním jejich vlastním.

Skřítčí společnost je hodně zaměřena na hojnost a rozmanitost potravy. Jíst obyčejný chlép každý den je pro skřítky něco nepředstavitelného a rádi si svá jídla "okořeňují" pro ostatní rasy zvláštními doplňky, jako může být různá šťáva z hmyzu.

Pro ostatní rasy jsou skřítci nejznámější svým smyslem pro různé exotické koření, čaje nebo kávu. Tyto artikly jsou pro skřítčí říše typické a obchod s ostatními národy proto může přímo kvést.

Pro skřítky je důležitá jejich komunita, do které patří. Všichni v komunitě se dobře znají a pro cizince může být těžké, než jim skřítci naplno uvěří. To platí i pro uzavření dohod. Mezi sebou skřítci uzavírají mnoho dohod, ale naprostým cizincům nevěří. Většinu domluv tak musí řešit stařešina, který mluví za celou komunitu.

V době úpadku se skřítci združují v malých komunitách o pár desítkách členech. Tyto komunity mohou být od sebe velmi vzdálené a v dobách největších krizí spolu příliš nekomunikují. Naopak v době rozkvětu a blahobytu mohou skřítci budovat obrovská města, ve kterých je moho komunit - čtvrtí. Každé čtvrti předsedá stařešina a na společných setkáních mluví tito stařešinové za své komunity. Řeší zde spory či pomoc s budováním lepší budoucnosti.

| Etapa života     | Věk           |
|------------------|---------------|
| Novorozenec      | 0 - 18 měsíců |
| Dětství          | 2 - 13 let    |
| Puberta          | 14 - 20 let   |
| Dospělost        | 21 - 44 let   |
| Střední věk      | 45 - 70 let   |
| Stáří            | 71+ let       |
| Průměrné dožití  | 90 let        |
| Maximální dožití | 150 let       |

### Mandi

![Mandi](mandi.png)

Mandi jsou skřítci, kteří žijí v soužití s přírodou, která je obklopuje. Využívají jí k budování svých příbytků. V jejich městech je tedy možné vidět budovy postavené z obřích hub nebo vyčnívající z kmenů stromů, kde samotný strom je součástí jejich příbytku.

Mandi skřítci navíc žijí ve společenstvích, kde se velká část společných prostor sdílí s velkým množstvím jiných Mandiů. Je tedy možné, že v jednom příbytku je pár společenských místností a mnoho osobních kójí na spaní.

Mandiové žijí ve vesnicích a ve městech, která bývají hluboko na jejich území. Na svých hranicích stavějí vojenské skrýše a tajné tunely, aby mohli na případného nepřítele zaútočit a rychle se schovat ve skrýši. Bojovat proti takovému nepříteli je, jako bojovat s duchem.

### Tonga

![Tonga](tonga.png)

Tonga skřítci se od Mandiů oddělili již před dávnými časy. Putovali daleko na sever a tam založili svá království. Od ostatních národů se naučili jinému způsobu života. Již nežijí tak spřaženi s přírodou, ale žijí klasicky ve městech a vesnicích, živí se zemědělstvím a řemesly.

Co si však Tongaové nechali je jejich smysl o bohatou a kořeněnou kuchyni, která je ve světě vyhlášená. Tongaové nejsou tolik uzavření, jako Mandiové a vehementně obchodují s ostatními národy. Jejich hlavními vývozními položkami jsou různé pochutiny a koření.

O co víc se nechali ovlivnit jinými národy, o to víc si nyní chrání svojí identitu. Skřítci Tonga si moc dobře uvědomují, že svět je nebezpečné místo. Stal se z nich tedy militantní národ, který si nenechá nic líbit. Říká se, že s Tonga skřítky můžete mít pouze 2 typy vztahů - buď spolu obchodujete, nebo spolu válčíte.

### Goblini

![Goblini](goblin.png)

Goblini jsou magií přeměnění zohyzdnění skřítci, jejiž pokroucená mysl dokáže uznávat pouze sílu a krutost. Goblinní mysl je zjednodušena a nedokáží si představit život bez svého krutého pána. Pohání je strach z nesplnění jeho rozkazů a nebojí se jakékoliv špatnosti. Goblin svého pána nesnáší a zároveň ho fanaticky miluje. Proměnu v goblina přežije pouze skřítčí muž, proto goblinní ženy neexistují.

Goblini se přirozeně sdružují do kmenu, kterému vládne nějaká mocnější bytost, než jsou oni samotní. Ačkoliv jsou mezi gobliny velmi uznávaní šamané, tím nejvyšším goblinním pánem musí být nějaká mocná bytost jiná než goblin. Každý goblin musí totiž mít někoho, koho se bojí a jehož příkazy plní bez výhrady. Bez svého pána by se goblin totiž zbláznil. V gobliním kemnu bývá k i takzvaná goblinní líheň. Jedná se v podstatě o alchymistickou laboratoř, ve které jsou obyčejní skřítci přeměňovány v Gobliny.

Goblin si po přeměně zachovává své vzpomínky, ale již necítí vazbu na staré známosti. Nejdůležitější je pro něj vazba na svého pána a na své druhy, se kterými momentálně žije. Navíc se u proměněných projevují surové, záškodnické a nepřející chování. Nejsou to žádní hrdinové, ale své dokáží udělat. Rádi vyhrávají převahou a zákeřností. Jsou známí tím, že do rovného boje se nepouštějí a snaží se naplno využít veškeré výhody, kterou by mohli získat.

Goblini od své proměny žijí dalších asi 30 let. Vyjímečně 60 let.

## Elfové

> TBD: Tohle předělat. Vymyslel jsem si, že jsou elfové nesmrtelní vzhledem k tomu, že jsou to víly.

Elfové jsou původně bytosti ze snové sféry Istriel. Legendy vyprávějí, že jsou to pánové snů a dokáží sny ostatních ovlivňovat. Po mnohých eónech se však jejich společnost rozdělila. Část elfů chtěla pokračovat ve spřádání snů, jiní chtěli okusit opravdový život v materiální sféře. Za pomoci mocných elfských čarodějů se nakonec podařilo elfům dostat ze snové do materiální sféry a usadit se v ní.

Elfové jsou svým vzezřením podobní lidem. Jsou mírně menší, povětšinou štíhlí. Mívají dlouhé rovné vlasy a krásné symetrické tvary v obličeji. Oči různých exotických barev jako je fialová, oranžová, bílá, červená, černá, ale i standardních jako jsou modrá, zelená či hnědá. Barva vlasů bývá černá, hnědá, bloďatá či naprosto sněhově bílá.

Většina z nich má cit pro magii a to především té, která nějak ovlivňuje mysl či sny. Elfové jsou velmi teritoriální. Pohybovat se bez povolení po jejich zemích je v podstatě zakázané a případné odhalení většinou znamená nemalé potíže.

Tím, že jsou elfové z jiné sféry, mají oproti ostatním bytostem jiné životní funkce a dožití. Elfové nespí a ani nesní. Místo toho prostě načerpávají sílu z prostředí, ve kterém žijí. Když mají kolem sebe dostatek rostlinstva a zvěře, navrací se jim zpět jejich síla. Pokud však mají kolem sebe pouze mrtvou zemi, sami skomírají.

Elfové obecně žíjí daleko déle než ostatní rasy. To jim dává čas na zajištění všech potřeb, než se pustí do reprodukce. Jejich reprodukce je podobná té lidské, ale vše trvá o něco déle. Elfí ovulují pouze jednou za 10 měsíčních cyklů. Mimo těchto pár dní jsou v podstatě neplodné. Těhotenství u nich zabere skoro 2 roky. Každá elfka může být těhotná maximálně 1x za život a obvykle rodí 1-4 děti najednou. Nejčastější jsou dvojčata a trojčata. Z tohoto důvodu je jejich kultura obtočena kolem výchovy další generace. V podstatě musí nejdříve každá elfka splodit novou generaci elfů, než je puštěni do světa a do nebezpečí, které může svět přinést. U elfů toto neplatí, případný nedostatek mužů nemá na reprodukci elfského společenství takový vliv.

Rodiné vazby mezi elfy nejsou tak silné jako rodiné vazby mezi lidmi. Je to dáno i tím, že celé společenství se stará o novou generaci. Každé dítě je pro ně velmi důležité a tak se o děti stará mnoho elfů, kteří jsou jim jako učitelé. Může se tedy stát, že má mladý elf daleko větší vazbu na některého ze svých učitelů, než na matku či otce, kteří často po ranném dětství odcházejí za jinými zájmy.

| Etapa života     | Věk           |
|------------------|---------------|
| Novorozenec      | 0 - 4 roky    |
| Dětství          | 5 - 18 let    |
| Puberta          | 19 - 34 let   |
| Dospělost        | 35 - 199 let  |
| Střední věk      | 200 - 349 let |
| Stáří            | 350+ let      |
| Průměrné dožití  | 400 let       |
| Maximální dožití | 500+ let      |

Elfové daleko více tíhnou k individualismu a k víře v jednotlivce, než v instituce, jako je to například u lidí. Je to dáno jejich dlouhověkostí a stálostí jednotlivců. Primitivní elfské společnosti nemají silné vůdce. Čím však jejich společnost roste, tím roste i moc jejich vůdců, kteří mají podporu ostatních. U takových vůdců se daleko méně hledí na původ a nechávají se vyniknout jejich schopnosti.

### Moltirané

![Moltirané](moltiran.png)

Moltirané, někdy též hanlivě nazývání pyšní elfové. Je to dáno tím, že svoji společnost posunuli velmi rychle kupředu a to především za silného užívání magie a bravurním smyslem pro politku. Svoji určitou nadřazenost se nebojí ostatním ukázat, ale pouze za předpokladu, že to neohrozí jejich vztahy.

Moltirané mívají klasickou narůžovělou pleť a nejčastěji dlouhé černé nebo blonďaté vlasy. Nosí bohatě zdobené oblečení a drahé šperky.

Jsou známí pro své mistrovské magií vylepšené řemeslné umění, pro dechberoucí architekturu a velmi bohatý kulturní život. Nejlepší divadelní hry, malířská díla či opery jsou právě Moltiranskou zásluhou.

Moltirané nejsou příliš rozpínaví. Nezajímá je půda, ale co je zajímá jsou magické artefakty a různé zdroje magické moci. Moltirané si tak tajně najímají různé dobrodružné bandy, aby pro ně získaly nějaké zajímavé předměty, nebo aby pro ně vykonali nějakou činnost, která by jim umožnila získat nad magicky zajímavým místem určitý vliv. Proto je pro Moltirany velmi důležité vědět o tom, co se v jiných královstvích děje. Posílají tam své diplomaty a navazují styky. Získávají informace a jsou asi nejlépe informovaným národem o tom, co se ve světě děje. Jejich knihovny plné tajných informací či dávno ztracených magických knih jsou proslulé v nejednom lidském království.

### Ulmeniané

![Ulmeniané](ulmenian.png)

Ulmeniané žijí svůj život v temných lesích. Jejich styl života je podobný tomu, který vedli ve snové sféře. Bytostem kolem sebe ovlivňují sny a těší se z toho, když jejich oblíbené bytosti prospívají.

Ulmeniané mívají bledou šedivou kůži, která může přecházet až do tmavě šedivé. Jejich vlasy jsou vždy čistě bílé. Oči nabývají různých odstínů.

Sami vyhledávají temné lesy, bažiny či hvozdy, ve kterých se mohou skrýt před přímým slunečním světlem. Ne, že by jim nějak ubližovalo, ale prostě jej nemají rádi.

Stejně jako ostatní elfové si i Ulmeniané zevrubně brání své území. Svá lesní města si staví hluboko ve hvozdech a na okrají mají své vojenské tvrze. Jsou to mistři v líčení pastí a pro nezvané hosty, kteří se s těmito pastmi setkají, se může zdát, jakoby samotný les bojoval proti jejich přítomnosti.

Stejně jako ostatní elfové si i Ulmeniáni váží elfského života a vzít život jinému elfovi je pro ně vždy až to absolutně nejkrajnější řešení.

### Tistaré

![Tistarové](tistar.png)

Tistaré jsou velmi teritoriální a nepřátelští elfové, kteří zasvětili svůj život kočovnému stylu života. Nárok na svá území berou velmi vážně a jakýkoliv vstup na jejich území si vykládají jako válečný akt.

Tistaré mívají tmavé oči i vlasy. Dokonce i jejich pokožka je v určitém smyslu opálenější, než u jejich příbuzných. Je to dáno jejich životem v sedle.

Tistaré jsou známí tím, že jsou skvělí lovci a stopaři. Také jsou skvělými pastevci. Jejich hlavním vývozním artiklem bývají kožešiny ulovených zvířat či vlna domestikovaných ovcí či koz.

Pro tistary je jejich čest vším. Stejně tak jejich kmen. Různé urážky si berou velmi osobně a ti, co se nechovají dle jejich tradic urážejí majestát jejich vůdců, což může vézt k prolití krve. Jakékoliv politické smlouvy mezi tistary a jinými národy bývají proto vždy křehké.

## Garmuni

Jsou bytosti, které mají blízko k hmyzu. Někdy jsou nazývání hmyzími lidmi. Žijí v podzemí a nemají rádi velký chlad. Jsou trochu menší než lidé. Mají rozpínovanou mysl a rádi objevují nová místa. Občas se celé hnízdo, jak se nazývá jejich společenství, vezme a přesune jinam.

Menší společenství Garmunů se uživí podzemním hmyzem, houbami či rybolovem z podzemních řek. Pokud však jejich společenství doroste do několika stovek jedinců, musí už hledat potravu na povrchu. To většinou spočívá v lovení divoké zvěře, obdělávání půdy, nájezdy a kradení zásob od ostatních národů či obchod s těmito národy.

Garmuni nejsou velcí rolníci či pastevci, ale zato jsou skvělí dolmistři, kovotepci, kameníci a alchymisté. Rádi obchodují s jinými rasami, jejich hlavními vývozními artikly jsou drahé kovy, kameny, šperky a alchymistické předměty.

Garmuné se od ostatních ras rozmnožují jinak. Vše se točí kolem společenství, kterému se říká hnízdo. Hnízdo má svojí královnu. Ta se páří s nejsilnějšími a nejvlivnějšími Garmuny. Poté královna rodí jeden malý kokon za druhým. Z těchto kokonů se po nějaké době vyklubou noví malí Garmuni. Všichni Garmuni jsou tedy muži. V pozdějším věku porodí královna novou královnu, která po dovršení dospělosti nahradí tu starou. Pro garmuny je královna vším. Brání jí jak jen mohou a plní její rozkazy. Mezi jednotlivými královnami může vznikat rivalita, která může propuknout v krvavou válku.

Garmuné se rozdělují na 2 poddruhy. Všechny poddruhy žijí spolu v jednom hnízdě. Každý z poddruhů se specializuje na jinou úlohu v hnízdě a královna se při porodu rozhoduje sama, jaký typ garmuna porodí.

| Etapa života     | Věk           |
|------------------|---------------|
| Novorozenec      | 0 -6 měsíců   |
| Dětství          | 7 - 32 měsíců |
| Puberta          | 4 - 8 let     |
| Dospělost        | 9 - 19 let    |
| Střední věk      | 20 - 39 let   |
| Stáří            | 40+ let       |
| Průměrné dožití  | 50 let        |
| Maximální dožití | 80 let        |

### Blukrové

![Blukrové](blukr.png)

Jsou Garmuni, kteří se zaměřují na alchymii, kouzlení a na jemnou práci jako je například šperkařství a další řemesla, kde je zapotřebí preciznosti.

Fyzicky jsou Blukrové velmi malí. V porovnání s člověkem je dospělý Blukr do půli stehna dospělého muže.

### Verxové

![Verxové](verx.png)

Jsou Garmuni, kteří se zaměřují na fyzickou práci a tvoří páteř Garmuního vojska. Oproti Blukrům jsou větší, těžší, houževnatější, ale nehodí se tolik pro drobnou práci Blukrů.
