# Démoni

Démoni jsou bytosti, jejiž domovem je sféra Dejdenyr - respektive některá z jejích subsfér. Démoni žijí v těchto subsférách, spí a čekají, než je někdo probudí. Smyslem démonů je dát magii schopnost přemýšlení.

Samotní démoni mají svojí magickou moc a jsou schopni tuto magickou moc propůjčit ostatním bytostem a nebo předmětům. K propůjčení magické moci je nutné, aby byl démon zaklet do nějakého předmětu. Tento předmět poté nabyde magických schopností, které jsou dané jak samotným démonem, tak materiály, ze kterých je předmět vyroben. Tyto materiály odemykají démonův potenciál.

Démoni jsou experti v přeměně energie a libují si v její konzumaci. Často se jedná o magickou energii, ale může se jednat i o energii získanou z krve či z ochutnání esence vyprchávajícího života a odcházení duše do jiné sféry.

## Magické předměty

K výrobě téměř trvalých magických předmětů je potřeba démon a nějaký zdroj energie. Existuje mnoho druhů démonů často vyžadují jiný zdroj energie, případně propůjčují jiné magické schopnosti.

Základem pro výrobu jsou tedy materiály pro samotnou výrobu jako u nemagických předmětů, dále zdroj energie - často nějaký krystal či stačí pouze rozhranní, které dokáže energii vstřebat. Například runové písmo, které do sebe vstřebává jakékoliv teplo. Zdrojem energie poté může být jednoduchý oheň. Pokud bychom takto vyrobili zbraň, stačilo by k nabití dát zbraň do ohně a ta se za určitou dobu nabije energií, kterou je možné poté uvolnit v podobě nějakého magického efektu.

Následně potřebujeme pomocí rituálu přilákat toho správného démona. Je tedy potřeba otevřít portál mezi materiálním světem a Dejdenyrem. Tento portál musí vábit správného démona, který se živí tím druhem energie. V našem případě by tedy složkou tohoto portálu byl bezesporu oheň. No a pak stačí pomocí zaklínadel prohledávat a vábit, než je nalezen ten správný démon, který se zabydlí v daném předmětu.

## Svázání s předmětem

Svázání démona s předmětem znamená, že si uvnitř předmětu vytvoří démon svojí vlastní subsféru, do které se uloží. V tu chvíli je samotný předmět pro démona domovem a může skrze něj ovlivňovat své okolí. Nejčastěji toto okolí ovlivňuje předepsaným způsobem, který byl nastaven v rámci vábícího rituálu.

## Co vše se může v rámci zaklínání démona stát

Scénářů existuje několik, ale obecně platí, že silnější démoni bývají často neposlušní a poradí si s nimi pouze zkušený čaroděj.

### Úspěšné zakletí

Démon je úspěšně zaklet do předmětu a je poslušný - dělá přesně to, o co je žádán.

### Nic

V některých případech nic. Prostě nebylo možné nebo se nepovedlo démona navábit a suroviny investované do rituálu přišly v niveč. Je to hořký výsledek, ale lepší, než aby se věci vyloženě pokazily.

### Démon je neposlušný

Démon je úspěšně zaklet do předmětu, ale dokázal si při zakletí upravit pravidla, za jakých byl do předmětu zaklet. Předmět má jiné účinky, než bylo původně chtěnné.

### Démon se zhmotní

Démona se nepodaří zaklít do předmětu a zhmotní se přímo v místě rituálu. To může být pro čaroděje velmi nepříjemná situace, protože démoni nejsou zrovna přátelské bytosti. Většinou dochází k boji na život a na smrt.

## Zničení magického předmětu

Magické předměty je možné zničit. V tu chvíli zaniká démonova subsféra a on se okamžitě vrací do své domovské sféry.

## Vyprchání magických schopností

Démoni mohou mít časově omezené jejich setrvání v magických předmětech. Především méně silní a poslušní démoni mívají tendenci se po kratší době vracet do své sféry. Naopak silní démoni většinou prahnou po setrvání v materiální sféře a ačkoliv je těžké pomocí jich vyrobit magické předměty, mívají tyto předměty daleko větší trvanlivost.

## Nesmrtelnost démonů

Pro démony neplatí koncept života a smrti. Také pro ně neplatí koncept dobra či zla, ale z lidského pohledu bychom je označili za zlé, jelikož je zajímá jediné: konzumace energie. Pro to, aby mohli konzumovat energii, udělají v podstatě cokoliv. S některými démony je možné vést rozumnou řeč a je možné s nimi uzavřít určitý pakt. V konečném důsledku je však nezajímá dobro ostatních, ale pouze jejich chtíč po další energii.

Pokud se objeví démon v materiální sféře, je možné je pouze zapudit zpět do jejich sféry. Toto zapuzení se může různit a v některých případech to může znamenat prosté zničení jejich fyzické schránky.

V případě, že narazí cestoval na démova v jeho domovské sféře, jedinou možností je si démona podmanit. To může být zase dosaženo různými způsoby (záleží na typu démona). Démon tedy nemůže zemřít, ale může se stát poslušným a neškodným.
