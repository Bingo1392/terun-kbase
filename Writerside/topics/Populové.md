# Populové

Populové jsou nejrozšířenějším lidským rodem a představujou hlavního zástupce lidské rasy. Jejich přizpůsobivost a všestrannost je obdivuhodná. Dokáží ovládnout mnoho oblastí života a naučit se téměř čemukoliv.

Rozpínavost populů nezná hranic. Pro ostatní rasy mohou představovat pohromu, která přichází a zabírá jejich území.

Společnost populů je společnost mužů. Ženy se jen vyjímečně dostanou do vedoucí pozice. Ženy se starají hlavně o domácnost a o děti. Muži mají obstarat obživu, peníze a ochraňovat jejich rodinu.

Hlavními náboženstvími Populů bývá víra v sénanty a to buď v Měsíční či ve Sluneční zirkul.

## Jméno a vzhled

Vyber z každého řádku jedno nebo si vymysli vlastní:

- **Jméno**: Světlana, Johan, Michaila, Matyáš, Gerta, Zikmund…
- **Tvář**: Pichlavé modré oči pod huňatým obočím, tváře od
neštovic, rezavé licousy a zářivý úsměv, plné rty
a nadýchané tváře…
- **Tělo**: Statná postava a černé vlasy v copu, štíhlá
s rozpuštěnými blond vlasy, holohlavá s rozsáhlými jizvami
na zádech…
- **Ozdoby**: Nadvakrát šperkem propíchnutý nos, masivní
železná náušnice, malý amulet na kožené šňůrce, rudě
nabarvené rty, tetování na krku…
- **Oblečení**: Dlouhá tunika sepjatá splétaným páskem,
kožešinová vesta přes režnou košili, lněná sukně
s vyšívanou košilí…

![Populové](popul.png)

## Počáteční vlastnosti

Ke svým vlastnostem libovolně přiřaď hodnoty 5, 5, 5, 4, 4.

## Počáteční vybavení

- Měšec s 5 stříbrnými (malý)
- 9 zásob (každá malý)
- Tesák (zranění 2, střední)

## Historie

- Tvá zvědavost tě zavedla do šlamastiky. Podařilo se ti vlézt na
nebezpečné místo a tato postava tě zachránila. Co to bylo za
místo? Jak ti pomohla?
- Máš potřebu této postavě dokázat, že jsi lepší než ona. Proč?
- Ty a tato postava jste jako jediní přežili nějakou pohromu.
Jakou? Jak jste to dokázali?

## Počáteční dovednosti

Lidé začínají s jednou základní dovedností dle tvého výběru.

## Základní dovednosti

### Poháněn zvědavostí

Tvá maximální vitalita se zvyšuje o jeden hex. U tahu Zkoumám
a vyzvídám můžeš pokládat otázku: „Co to dělá a jak to funguje?“

### Připraven na všechno

Kdykoliv si můžeš si škrtnou tři zásoby a zvýšit výsledek právě
provedeného hodu o jedna.

Zásoby můžeš měnit i na neobvyklé malé nemagické předměty
jako jsou svědící prach, mlsek pro psy, klíční kost. Vždy se
dohodněte u stolu, zda daná věc ještě dává smysl nebo už ne.

### Sbaleno na cesty

Do jednoho políčka inventáře se ti vejde pět zásob.
Dokážeš zásoby měnit i na velké předměty: šest zásob za
předměty jako stan, kotel a podobně.

### Věcičky, co dělají věcičky

Zvládneš opravit skoro jakýkoli nemagický mechanismus, který ti
přijde pod ruku.
Dokážeš opravit svou i cizí zbroj. Oprava trvá celou hlídku
a stojí jedny zásoby za každý opravený hex zbroje.

## Pokročilé dovednosti

### Hrdina

Zvyš si libovolnou vlastnost o jedna. Setkání, která začínáš se
špatnou fikční pozicí, mají počáteční situací jen –1 místo –2.

### Překonávání slabin

Zvyš si svou nejhorší vlastnost o jedna. Pokud je jich více, můžeš si
vybrat kterou.

### Přizpůsobivý

Snadno se adaptuješ jakýmkoliv podmínkám. Na začátku každé
scény zvýšíš situaci o jedna.

### V plné síle

Tvá maximální vitalita i odhodlání se zvyšují o jeden hex. Nákup
nového svitku povolání tě stojí jen čtyři hexy zkušeností.

### Věčný student

Získáváš jednu pokročilou dovednost jednoho libovolného svitku
povolání, který nevlastníš.
