# Feudální kultura

## Šlechtické tituly

### Vládnoucí šlechta

##### Král / vládnoucí Královna
- autonomní vládce nad územím. Dědičný titul.
- partner: Královna / Král choť
- dědic: Koruní princ / Koruní princezna
- děti: Princ / Princezna

##### Princ / Princezna
- potomek královské rodiny s přímým nárokem na dědictví titulu krále. Titul vrozený.
- partner: nic
- dědic: nic
- děti: Vikomt / Komtesa

### Vyšší šlechta

##### Vévoda / titulovaná Vévodkyně
autonomní vládce nad územím. Dědičný titul. Svému králi je vojenským spojencem. Můze vést vlastní války, mít vlastní zákony, ale musí dodržovat celokrálovské zákony a poddat se královskému nařízení.
- partner: Vévodkyně / Vévoda choť
- dědic: dědický Vévoda
- děti: Vikomt / Komtesa

##### Markýz / titulovaná Markýza
- vládce nad problémovým územím. Jedná se o udělený titul, který se může vládce rozhodnout kdykoliv změnit na titul Hrabě. Markýz nemusí svému vládci odvádět daň z území, ale zato musí zajistit jeho bezpečí. Má vyšší práva provádět vojenské operace a to i mimo své území za účelem zajištění bezpečnosti regionu.
- partner: Markýza / Markýz choť
- dědic: dědický Hrabě
- déti: Vikomt / Komtesa

##### Hrabě / titulovaná hraběnka
- vládce nad územím, ze kterého odvádí daň svému pánovi. Je mu zároveň vojenským spojencem. Nesmí vést vlastní války. Jedná se o dědičný titul.
- partner: Hraběnka / Hrabě choť
- Dědic: dědický hrabě
- děti: Vikomt / Komtesa

##### Vikomt / Komtesa
- potomek vysoce postaveného šlechtice s přímým nárokem na dědictví titulu. Titul vrozený.
- partner: nic
- dědic: nic
- déti: - děti: Páže / Páže, po dovršení dospělosti Panoš / Dáma

### Nižší šlechta
Nižší šlechta se zodpovídá vyšším šlechticům. Stejně tak jsou jmenováni a odvoláváni svým vyšším šlechticem.

##### Baron / titulovaná Baronka
- správce územního celku. Svému lennímu pánovi odvádní vysokou daň ve formě náboru, výcviku, údržby a zásobování konkrétních vojenských jednotek. Jedná se o titul udělený.
- partner: Baronka / Baron choť
- děti: Páže / Páže, po dovršení dospělosti Panoš / Dáma

##### Zeman / titulovaná Zemanka
- správce územního celku. Svému lennímu pánovi odvádí vysokou daň ve formě surovin. Jedná se o titul dědičný.
- partner: Zemanka / Zeman choť
- Dědic:
- děti: Páže / Páže, po dovršení dospělosti Panoš / Dáma

##### Rytíř
- profesionální voják prestižní hodnosti. Náleží mu válečný kůň, kopí, meč, zbroj a renta. Jedná se o titul udělený.
- partner: Dáma
- děti: Páže / Páže

##### Baronet / Baroneta
- Udělený titul bez léna, kterému náleží renta. Uděluje se významným osobnostem, které chce vládce odměnit.
- partner: Dáma / Panoš
- děti: Páže / Páže

##### Panoš / Dáma
- Základní šlechtický titul, kterému nenáleží žádná privilegia kromě součást šlechtictví. Panoš je titulem uděleným a je třeba si jej za poplatek vládci pořídit. Tento titul je doživotní. Žena Panoše je Dáma a děti jsou pážata.
- partner: Dáma / Panoš
- děti: Páže / Páže

##### Páže / Páže
- Titul náležící dětem nižších šlechticů. Tento titul je doživotní a není potřeba jej nijak obnovovat. Manželka či děti Pážete nemají nárok na získání šlechtického titulu. Páže má nárok na zakoupení titulu Panoš či Dáma.
- Partner: Nic
- děti: Nic

## Dvorní úřady

##### Maršál
Řeší veškeré vojenské záležitosti šlechtice. Je jeho hlavním rádcem ve věcech vojenských. Maršál se účastní dvorní rady, kde ukazuje pohyby vojsk v okolních regionech a řeší bezpečnost, nábor či vojenské přehlídky.

##### Korouhevník
Korouhevník je členem družiny šlechtice. Jeho hlavním posláním je nosit šlechticovu vlajku a to jak při cestování, tak při ceremoniích. Korouhevník se drží v blízkosti šlechtice, aby v případě zmatků hned dvorní stráž věděla, kde se šlechtic nachází.

##### Dvorní stráž
Všichni členové dvorní stráže putují se šlechticem. Jedná se o jeho osobní ochranku a ochranku dvora. Dvorní stráž má svého velitele, který se zodpovídá dvorní radě.

##### Diplomat
Je vysílán na diplomatická jednání do ciziny. Může dokonce trvale pobývat na dvoře jiného šlechtice, aby zde získaval informace a rovnou řešil případné diplomatické pře v zárodku. Jeden dvůr může mít více diplomatů.

##### Kaplan
Má na starosti duchovní a sociální témata. Pořádá bohoslužby a vede všechny ceremonie spojené s bohem, pohřby, formální přijetí nových věřících. Stará se také o chod dvorní kaple. Kaplan se účastní dvorní rady.

##### Mág
Má na starosti veškeré magické záležitosti. Úzce spolupracuje s ostatními členy dvora na možnostech užití magie. Mág se účastní dvorní rady.

##### Šepmistr
Shromažďuje informace z ostatních dvorů či odhaluje tajné organizace působící na území regionu. Šepmistr se účastní dvorní rady, kterou informuje o dění na dvorech.

##### Pokladník
Pokladník zpravuje šlechticovu kasu. Tvoří rozpočty pro jednotlivé úřady, řeší mimořádné výdaje a řeší, jak naplnit šlechticovu kasu. Pokladník se účastní dvorní rady a předestírá návrhy k naplnění pokladny.

##### Štolba
Vrchní lovčí v honitbě na území šlechtice. Pořádá hony a stará se o to, aby byly v honitbě dostatečná stáda zvěře. V případě, že se v honitbě nachází nebezpečný tvor, je to on, který vypisuje odměnu na odstranění, případně pořádá hon na nestvůru. Štolba se účastní dvorní rady a podává v ní report o bezpečnosti regionu z hlediska nebezpečné zvěře či nestvůr.

##### Stolník
Stará se o zásoby, pestrost a čerstvost jídla u šlechtického dvora. Shání to nejlepší koření a úzce spolupracuje s kuchaři.

##### Číšník
Stará se o zásoby vína, piva a likérů. Shání exotické nápoje a dohlíží na jejich kvalitu.

##### Komorník
Osobní pomocník šlechtice v každodeních záležitostech. Zařizuje za svého šlechtického pána vše, co potřebuje.

##### Hofmistr
Zodpovídá za správný chod dvora a za to, že budou všechny ceremonie řádně provedeny. Hofmister předsedá dvorní radě. V případě, že se nemůže šlechtic účastnit dvorní rady, může být zastupován Hofmistrem.

##### Purkrabí
Spravuje konkrétní sídlo. Má na starosti veškeré opravy či úpravy sídla. Organizuje řemeslné práce a dohlíží na kvalitu provedení. Také dohlíží na samotný inventář sídla.

## Dvorní organizace

### Dvorní rada
- Řeší veškeré záležitosti území, na kterém dvůr působí. Dvory nižších šlechticů často nejsou takto rozsáhlé nebo vůbec neexistují. Naopak vládcové území mohou mít v jednom úřadu zaměstnáno více úředníků. Ve dvorní radě zasedají tyto úřady:
- Pán dvora
- Hofmistr
- Šepmistr
- Pokladník
- Štolba
- Maršál
- Kaplan
- Mág

## Organizace měst

### Městská rada
Řídí město. Městskou radu jmenuje král, pokud se jedná o královské město (ve většině případů si král město ponechává pod svojí správou).

##### Prefekt
- Stojí v čele městské rady. Je jmenován králem (v případě královského města) či vrchností. Většinou je jmenován na doživotí.

##### Konšel
- Rádce prefekta. Konšelé jsou volení zástupci jednotlivých cechů na 4 roky a mohou být voleni opakovaně. Jedná se především o bohaté měšťany a starousedlíky. Konšely se často stávali:
- Zástupce cechu
- Zástupce gildy
- Soudce
- Bohatí starousedlíci

### Gildy
Gildy jsou uskupení měšťanů, která nabízejí svým členům určité záruky za členský poplatek a službu. Službou může být úklid ulic či pomoc při organizaci veřejných událostí. Dle síly gildy v regionu může mít gilda své zastoupení v radě města. Gildy se mohou zaměřovat na různé aspekty života svých členů:

##### Zakázková služba
Profesionálové nabízejí své služby prostřednictvím gildy. Gilda jim pomáhá svými prostředky a na oplátku chce podíl na zisku. Pro profesionála to přináší rychlejší nárůst objemu zakázek a lepší zabezpečení oproti poplatku za členství.

##### Sociální zabezpečení
V případě náhlého výpadku příjmů mohou členové čerpat sociální dávky.

##### Ochrana
Některé gildy aktivně chrání obchodní karavany, stezky, a důležitá místa, aby zabezpečily ochranu obchodu a osob.

##### Zdravotní zabezpečení
V případě úrazu či nemoci pomáhají s dostupností zdravotní péče.

##### Právní ochrana
V případě právního sporu je možné získat oporu gildy v podobě gildovního právníka.

### Cechy
Cechy sdružují řemeslníky stejných odvětví. Hlídají kvalitu výrobků a chrání své řemeslníky proti konkurenci. Řemeslníci si volí svého zástupce, který se následně stane městským Konšelem. Ze své podstaty je Cech řemeslnickou gildou.

## Práva měst

##### Právo hrdelní
- právo na uložení a vykonání trestu smrti. Bez tohoto práva není možné někoho jen tak zabít.

##### Mílové právo
- právo, že v okruhu 10 km od města nesmí nikdo vykonávat stejná řemesla, která jsou vykonávána v rámci cechů.

##### Hradební právo
- právo na postavení hradeb a sestavení vlastní stálé posádky k ochraně.

##### Tržní právo
- právo na pořádání trhů a nutnost pro obchodníky nabídnout své zboží na trzích.

##### Várečné právo
- právo na vaření piva.

##### Právo čarodějné
- právo na vlastního čaroděje, který může nabízet své služby za poplatek.

## Obyvatelé města

##### Šlechta
- standardní právo na ně nemůže. Jediný, kdo je může soudit je jejich lenní pán. Mohou však být zadrženi v zadržovací cele, než se prokáže jejich totožnost a než je předán lenímu pánovi.

##### Patriciové
- mají plná práva měšťanů. Mohou využívat cechů a gild. Mohou si půjčovat peníze, kupovat pozemky, domy a obchodovat. Mohou se vykoupit z branné povinosti. Obvykle bydlí v nejhonosnějších domech uprostřed města.

##### Řemeslníci
- mají částečná práva. Mohou si otevřít dílnu a obchod za pravidel, které určují cechy (pokud se jedná o řemeslo regulované cechem). Mohou si od cechu půjčit na takovou dílnu peníze, ale nemohou užívat bankovních půjček či vypisovat směnky. Také nemohou půjčovat peníze s úrokem. Řemeslníci bydlí ve vedlejších ulicích.

##### Chudina
- za chudinu se označují ti, kteří nemají dům ve městě. Obvykle žije chudina v chatrčích na předměstí před městskými hradbami. Případně bývá chudina předsunuta do chudinské čtvrdi ve městě. Chudinské čtvrti nebývají často regulované jako klasické městské ulice a tak vznikají živelné slumy chatrčí. Chudina bývá často zaměstnána jako výpomoc v řemeslných dílnách a na stavbách. Aby se mohl někdo stát řádným obyvatelem města a čerpat tak výhody, které město nabízí, musí mít ve městě koupený dům.

##### Menšiny
- menšiny jsou obvykle sdružovány do svých čtvrtí nebo do míšených čtvrtí s chudinou. Každá menšinová čtvrť může fungovat jinak - dle zvyků dané menšiny. Před soudem se na ně může také pohlížet různě, obvykle lépe než na chudinu či cizince, ale většinou hůře než na patricie či řemeslníky.

## Venkov a jeho organizace

Na venkově se žije ve vesnicích. Každou vesnici vlastní nějaký lenní pán - šlechtic

##### Rychtář
- Je starostou vesnice. Zodpovídá se lennímu pánu. Je zodpovědný za nižší soudnictví a za správu vesnice a výběr daní. Sám Rychtář má z vybraných daní podíl a také mívá ve vlastnictví hospodu či jiné místo, které je středobodem vesnice. Rychtáře si dosazuje lenní pán sám a často se jedná o doživotní úřad. Rychtářem se často stává nejbohatší sedlák ve vesnici nebo nějaký nižší šlechtic

### Dělení venkovanů

##### Sedláci
- ti, co si od lenního pána koupili půdu, ze které mu odvádí každoroční daň. Sedlák si často postaví statek, který je obehnaný polnostmi a zamědělskými staveními.

##### Bezzemci
- ti, co nevlastní žádnou půdu. Pracují na poli někoho jiného a za odměnu dostávají část úrody a menší obnos peněz. Nezřídka dostanou i nocleh. Musí pracovat od rána do noci a nevlastní žádný majetek.
