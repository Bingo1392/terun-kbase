# Térun

V nekonečné temnotě se vznáší bublina kosmu zvaného Térun. Uprostřed této mystické sféry plane věčné Slunce, domov samotného Téra, prvotní bytosti, která dala vzniknout všemu, co jest. Kolem něj se v majestátním rytmu otáčí Astarog, svět, kde se proplétají osudy smrtelníků.

Nad tímto světem bdí Měsíc, tichý domov Uny - Térovi chotě, ze kterého pozoruje nekonečný tanec života a smrti. Za hranicemi smrtelného světa se tyčí zlatý Heldejm, říše nesmrtelných Sénantů, a temný Doran, kde ve věčných mukách přebývají duše zatracených. Mezi těmito říšemi se vznáší tajemný Kalakus, most mezi světy, kde se rozhoduje o osudu každé duše, která opustí smrtelnou schránku.

V hlubinách Astarogu pulzuje magie jako životodárná míza. Krystaly, zrozené v končinách zvané Divočina, jsou zdrojem moci, po které prahnou králové i čarodějové. Tam, kde se materiální svět střetává s astrálními sférami, vznikají trhliny reality a oblasti plné nebezpečí i příležitostí, lákající dobrodruhy svým příslibem bohatství.

Víra v mocné Sénanty rozdělila svět na dva tábory - přísný Sluneční Zirkul a mírnější Měsíční Zirkul. V lesích a hvozdech však přetrvává prastarý Druidismus, zatímco ve stínech se skrývají temné kulty padlých Sénantů, kteří se vzepřeli božskému řádu.

Je to svět, kde magie proudí v žilách země a kde osud každé duše je spředen nitkami astrálních sfér.

V tomto světě plném divů a nebezpečí se píší příběhy hrdinů i padouchů, příběhy o lásce i zradě, o moci i odpovědnosti, o světle i temnotě. Vítejte v Térunu, říši nekonečných možností, kde každý úsvit přináší nová dobrodružství a každý soumrak skrývá pradávná tajemství.

## Grimoáry

Grimoáry jsou magické knihy, které se zaměřují na náročné rituály mající značný dopad na velké oblasti či na mnoho bytostí. Tyto rituály nelze pohánět magickou energií, kterou jsou schopni v sobě držet jednotliví mágové, ale pouze velkoým množstvím stabilní many, kterou v sobě mohou mít Krystaly. Vlastnictví těchto Grimoárů a zároveň přísun kvalitních Krystalů znamená velkou moc. Králové a další mocnosti tedy usilují o tyto artefakty. Ovládnutí rituálů z Grimoárů je velmi náročné a vyžaduje dobré a systematické zázemí k tomu, aby byl k dispozici dostatek znalých kouzelníků k provádění těchto rituálů.

## Krystaly

Krystaly jsou stabilní a velmi mocný zdroj many. Armády mocných impérií potřebují pohánět své magické zbraně a rituály tímto zdrojem.
Existují i jiné zdroje many, ale žádný z nich nemá takovou kombinaci stability a magického potenciálu.
Tyto vlastnosti dělají z krystalů nejžádanější substanci pro udržení moci.

## Divočina

Divočina je označení pro oblast, která je pod vlivem astrálních trhlin.
Dlouhodobě je velmi nebezpečné se zdržovat v blízkosti astrálních trhlin. Může docházet k divokým změnám počasí,
mutacím fauny či flory a nebo dokonce ke vzniku nových bytostí.
Existují magické praktiky, jak astrální trhlinu zavřít a zamezit jejímu vlivu na okolí.
Někteří však nechávají trhliny v určitých oblastech schválně otevřené, jelikož Divočina je jediné místo,
kde mohou samovolně vzniknout Krystaly. Vlastníci oblastí divočiny tedy vysílají dobrodruhy, aby našli další ložiska krystalů.
Za každé nové ložiško jsou ochotni zaplatit nemalé sumy. Následně vznikají dočasné pracovní tábory či opevněné vesničky,
které mají za úkol v divočině těžit krystaly a dovážet je mimo divočinu do civilizace.
