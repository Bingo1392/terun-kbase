# Zdroje bohatství

## Krystaly many

![Krajina Istrielu](magicky_krystal.png)

Jedná se o různorodé krystaly, které využívají alchymisté k výrobě magických předmětů.
Nevýhodou některých krystalů je to, že může být nebezpečné s nimi pracovat.
Ložiska krystalů many je možné najít v horách. Ta království, která mají přístup k těmto zdrojům mají předpoklad pro to, aby jejich armády byly vyzbrojeny lepšími magickými zbraněmi. Jedná se tedy o velmi žádanou surovinu.

### Almazit

Krystal růžové barvy.
Almazit podporuje telekinetické schopnosti to znamená ovládání vzdáleného pohybu neživých předmětů.
S Almazitem je možné bezpečně pracovat a nehrozí při tom žádné nebezpečí.

### Kalaznát

Krystal hnědé barvy, který propůjčuje schopnosti temperatury nebo-li schopnosti změnit teplotu nějakého předmětu či vzduchu nebo vody.
Musí se s ním pracovat velmi opatrně, jelikož uštípnutí kousku Kalaznátu způsobuje vlnu náhodné změny teploty.
To může být životu nebezpečné.
V dolech na Kalaznát je proto poměrně vysoká pravděpodobnost zranění ohněm či chladem.

### Aterist

Světle modrý krystal propůjčující telepatické schopnosti.
Telepatie je schopnost komunikace na dálku. S Ateristem je bezpečné pracovat.

### Korint

Oranžový krystal s jehož pomocí lze transmutovat neživé látky na jiné neživé látky.
Práce s Korintem je bezpečná a nezpůsobuje žádné vedlejší anomálie.

### Deryl

Jedná se o fialový krystal, který zaručuje psychotronní schopnosti. To znamená schopnost ovlivňovat mysl jiných.
Práce s Derylem je nebezpečná.
Jakýkoliv pohled na deryl způsobuje bytosti blaho a chce se na něj stále dívat.
Deryl přehrává své oběti cokoliv, co ona chce, aby se jí stalo.
Ta žije v neustálém snu.
Zapomene na všechna trápení, známé, lásky a dokonce i jíst, pít a spát.
Během několika dní zemře oběť na vyčerpání a dehydrataci.
Oběť Derylu se do něj chce neustále dívat a nechce nechat ostatní aby jí v tom zabránili.
Tím může být nebezpečná i pro ostatní.

### Yris

Yris je žlutý krystal, pomocí jehož je možné ovlivňovat smysly jako čich, zrak, hmat, bolest a další.
Této schopnosti se říká Sensitiva.
Práce s Yrisem většinou nebývá životu nebezpečná, ale může při neopatrném zacházení způsobovat nepříjemné anomálie jako je ztráta čichu, zvýšení senzitivity na vnější vjemy nebo citlivost na světlo.
Po nějaké době tyto účinky většinou odeznívají.

### Kurýn

Kurýn krystal zelené barvy.
Kurýn propůjčuje schopnost fyziomatiky, která má moc nad fyzickými vlastnostmi nebo vzhledem.
Práce s Kurýnem je naprosto bezpečná a nezpůsobuje žádné nebezpečné vedlejší účinky.

### Zaltar

Zaltar je bílý krystal, díky kterému je možné ovlivňovat světlo.
Této schopnosti se říká fotonika.
Práce se Zaltarem je bezpečná.
Neopatrná manipulace může způsobovat jen světelné záblesky.

### Lepterýn

Lepterýn je velmi nebezpečný tmavě modrý krystal.
Jeho schopností je uvěznění duše uvnitř krystalu.
Této schopnosti se říká Duchotika.
Jakmile se živá bytost dotkne lepterýnu, krystal začne pomalu pohlcovat její duši.
Úplné pohlcení může trvat několik kol až několik dní.
Záleží na velikosti Lepterýnu a na inteligenci jedince.
Jakmile se podaří Lepterýnu pohltit duši, celá bytost je magicky pohlcena - bytost zmizí.
Pokud je Lepterýn plný, již nepohlcuje další bytosti.
Při pohledu na slunce skrze krystal je možné vidět siluetu uvězněné duše uvnitř.
Pokud je Lepterýn zničen, uvězněná duše je vysvobozena a zhmotní se v blízkosti zničeného Lepterýnu.

### Peritýn

Peritýn je vzácný a mocný černý krystal, který dokáže ovlivňovat časoprostor.
Vědě zabývající se touto schopností se říká Teloconomie.
Ve špatných rukou dokáže peritýn nadělat paseku.
Práce s ním může být taktéž velmi nebezpečná, jelikož může vzniknout časoprostorová anomálie, která buď přemístí své okolí úplně jinam nebo naprosto změní rychlost času.
Jednou z nejhorších je zestárnutí, umření a proměnění v prach během několika kol.

### Uryst

Uryst je rudý krystal, který dokáže generovat obrovské množství čisté energie.
Vědě, která se zabývá tímto jevem se říká silomatika.
Práce s urystem může být nebezpečná jako u ostatních krystalů.
V tomto případě je možný náhodný výbuch, který zničí vše kolem.

## Kůra Akimory

![Kura_Akimory](akimora.png)

Akimora je černá vrba, která roste v oblastech bažin.
Z tohoto stromu je zajímavá pouze kůra, kterou užívají alchymisté k získání vázané many a tedy i výrobu magických předmětů. Po vyčerpání vázané many není odpad nevyužitelný a nadále se z něho vyrábí černá barva.
Kůru je možné sklízet ze stromů tlustých alespoň kolem 25 coulů. Po sklizni trvá asi 5 let než kůra opět doroste na požadovanou tloušťku a magickou sílu.

## Megwa

![Megwa](megwa.png)

Megwa je strom rostoucí v džunglích tropického pásu. Jedná se o tmavé dřevo prorostlé zelenými žilami magie.
Megwa se nehodí k výrobě jakýchkoliv zbraní.
Jedná se totiž o měké dřevo, které se jednoduše poškodí.
Velkou výhodou Megwy je v tom, že dokáže v sobě zadržet 2 démony.
Do výrobků z Megwy tedy můžou alchymisté zaklít 2 různé démony a tím kouzelný předmět získá více kouzelných vlastností.

Pracovat s Megwou je velmi náročné a může to být i nebezpečné.
Tvorba předmětů z tohoto dřeva má proto zvýšenou náročnost.

Tam, kde roste mnoho stromů Megwy, může samovolně docházet k magickým anomáliím.

Mechanicky to funguje tak, že předmět vyrobený z Megwy dostane jeden náhodný kouzelný efekt navíc.

## Emeretová ruda

![Emeretova_ruda](emeretova_ruda.png)

Emeret je vzácný narudlý kov prorostlý rudými až světelkujícími rudými žílami magie.
Není tak tvrdý jako železo a s ocelí se nedá porovnávat, ale je vhodný k výrobě magických předmětů, jelikož posiluje jejich účinky.
Už jen zbraň vyrobena z tohoto kovu má vlastnosti kouzelné zbraně a je možné s ní zranit bytosti zranitelné pouze kouzelnými zbraněmi.

Žíly emeretové rudy je možné najít v oblasti aktivních sopek. Emeret nasává vibrace a magickou sílu vulkánu.
Jakmile vulkán vyhasne nebo je emeret vykután a odnesen pryč od vulkánu, jeho magická síla pomalu vyhasíná a po přibližně 6 - 11 letech vyhasne úplně.
Z emeretu se tak stane nemagický a svými vlastnostmi ne příliž kvalitní kov.

Emeret enventuelně nabere svojí sílu zpět, ale musí být na 15 - 35 let v blízkosti aktivního vulkánu.

Mechanicky to znamená, že kouzelný předmět vyrobený z Emeretové rudy má náhodně silnější účinek, než by bylo obvyklé. Nevýhodou však je, jeho omezená životnost a nutnost jej zpátky "nabít".

## Adaková ruda (skořábková ruda)

![Adakova_ruda](adakova_ruda.png)

Adakus je vzácný neutrální až namodralý kov.
Je velmi silný, ale práce s ním je náročná.
V klasické výhni s ním není možné pracovat.
Ke zpracování je nutná magická výheň s antracitem (velmi výhřevný druh uhlí).
Magická výheň s antracitem jsou schopny vyvinout daleko větší žár než klasická výheň.
Adakus se hodí především na výrobu zbraní a zbrojí.
Je daleko silnější než ocel.

Jeho výhodou a zároveň nevýhodou je odpudivost magie.
Zbroj vyrobená z Adaku dává svému nositeli zvláštní odolnost vůči magii.
Na druhou stranu se Adakus nehodí k výrobě magických předmětů a není možné do něho zaklít žádného démona.

Naleziště Adakové rudy se obvykle nachází v oblastech velkých sladkovodních jezer.
Adakus totiž není možné najít v zemi, ale jedná se o část skořábky Slávky adakové, což je sladkovodní mlž, který dorůstá velikosti i daleko přes 2 metry a žije stovky let.

## Palamantin

Palamantin je kámen různých barev, který je jednoduše očarovatelný.
Díky jeho schopnostem se z něho dají stavět velmi silné a zpevněné budovy.
Hodí se i pro stavbu výškových budov, kterých by bylo velmi obtížné dosáhnout s klasickým kamenem.

Je skvělý i k dekorativním účelům, jelikož pomocí seslání magie na tento kámen dokáže změnit jeho barvu.

Jedná se o velmi žádaný kámen pro stavbu honosných paláců.

## Antracit

Antracit je vzácný druh černého uhlí.
Používá se ke zpracování Adakové rudy.

## Zlato

Zlato je hlavním platidlem na Astarogu.
Jedná se o krásný a vzácný žlutý kov.
Říká se mu kov králů.
Zlaté doly přinášejí svým držitelům veliké bohatství.

## Stříbro

Oproti zlatu se nejedná o tak klíčový kov, ale stále přináší svému držiteli velký výdělek.

## Drahokamy

Drahokamy jsou velmi výnosným artiklem pro výrobu šperků nebo pro výrobu magických předmětů.

## Ostatní kovy

Železo, cín, měď, olovo, nikl, chrom, kobalt a další.
To jsou všechno důležité a poměrně běžné kovy.
Pro držitele dolů těchto kovů to sice neznamená obrovské výdělky jako například zlato, stříbro nebo drahokamy, ale naleziště těchto kovů výrazně podporují obchod v okolí.
Na obchodních cestách těchto artiklů proto vznikají výnosná města.

## Úrodná půda

Úrodná půda zvyšuje hustotu obyvatelstva v oblasti.

## Úrodné vody

Úrodné vody zvyšují hustotu obyvatelstva v oblasti.
