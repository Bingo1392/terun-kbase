# Mýtické artefakty

## Karoly

Karoly jsou zářivé a nezničitelné drahokamy.
Jsou spojeny s existencí světa a dokud budou existova Karoly, bude existovat vše ostatní.
Jedná se o 5 kamenů představujících základní živly a stavební kameny veškerého bytí.
Tér tyto artefakty stvořil, aby dokázal lépe soustředit svoji sílu do konkrétní formy.

* *Flamerol* - žíhaný Karol lesknoucí se červenou, oranžovou a žlutou barvou. Flamerol je Karol ohně.
* *Manerol* - modro azurový Karol, který představuje vodu.
* *Aerol* - bílý Karol představující vzduch.
* *Zemerol* - hnědo oranžový Karol, představující zemi.
* *Éterol* - černý Karol v jehož nitru lze spatřit hvězdy hrající všemi barvami.
Éterol předsatvuje Éter - element éterické magie.

Karoly svému vlastníkovi dávají naprostou kontrolu nad živly. Jedná se o božské artefakty, které obyčejný smrtelník není schopen ovládat. Pouhý dotek způsobí hluboké popáleniny.

## Éterický rezervoár

Jedná se o artefakt - zásobník éterické energie, který je potřeba jednou za čas dobít éterem.
Díky éterickému rezervoáru je na Kalaku dýchatelná atmosféra a potřebné teplo.
Éterický rezervoár v sobě dokáže uchovat éter pro chod Kalaku po několik stovek let.
Poté musí být odnesen na Heldejm a nabyt.
Po tuto přechodnou dobu zajišťují atmosféru na Kalakusu draci.

Bez rezervoáru by nebyl Kalakus pro Sénanty obyvatelný.

## Brána duší

Jedná se o velikou kamennou bránu, která přitahuje duše všech zemřelých, kteří za svého života věřili v sénanty (ostatní duše pokračují standardně do astrálních sfér).
Duše, která proletí bránou se změní v ducha, který se může pohybovat, jako za živa.
Brána duší je na okraji Kalaku a všechny duše se shromáždí u ní.
Dále postupují duchové zemřelých ve frontách a jsou rozřazeni k cestě na Heldejm nebo na Doran.

## Srdce Heldejmu

Jedná se o malé slunce, které je možné umístit doprostřed planety.
Planeta poté získává teplo, světlo a dýchatelnou atmosféru z tohoto zdroje.
Srdce Heldejmu je zdroj éterické energie.
Sénanti jsou schopni tuto energii užívat jako magii.
Srdce Heldejmu znásobuje sílu Slunce, proto i když je Heldejm daleko od Slunce, mohou si Sénanti užívat krásné světlo a příjemné teplo, avšak počasí je zde kontrolováno Srdcem planety, tedy nehrozí silné bouře a je možné počasí pořučit.

Jedná se o jeden z nejsilnějších artefaktů, který je potřeba držet pod kontrolou.
Případná nestabilita by mohla znamenat zničení planety, nicméně schopnost ovládat Srdce Heldejmu přináší možnosti poroučet počasí a to je mocná zbraň.
Kdo ovládá Srdce Heldejmu, ovládá Heldejm.

Tento artefakt se nachází uprostřed planety Heldejm a vede k němu tunel přímo z města Tora.
Z jiného místa na planetě je téměř nemožné se k Srdci planety dostat.

## Orkan

Kámen, ze kterého je možné vytesat postavu.
Tato postava se po vhození do ohně promění v Orka - znetvořeného masivního humanoida s tesáky a drápy, který si libuje v utrpení jiných.
Orkové vládnou na Doranu a jediní, kterých se bojí jsou samotní Sénanti.
Nicméně bojí se jich pouze pro jejich sílu - slabé jedince orkové s radostí zmrzačí a budou je mučit fyzicky i psychicky.

## Hůl pravdy

Jedná se o ceremoniální artefakt.
Pokud se hůl postaví před ducha, rozzáří se nějakou barvou.
Na základě barvy se Sénanti rozhodnou, zda je duše zkažená či čistá.
Držitelem tohoto artefaktu je Hós - jeden z prvních sénantů.
On stojí na Kalaku a rozřazuje duše na cestu do Heldejmu nebo na Doran.

## Oko posledního pohledu

Jedná se o ceremoniální artefakt, který dokáže vstřebat vzpomínky duše.
Těmito vzpomínkami se pak Sénanti živí nebo pomocí nich získávají svojí magickou moc. Jakmile jsou vzpomínky vstřebány, duše se rozplyne a pokračuje standardní cestou do astrálních sfér. Takto vstřebané vzpomínky si duše normálně zanechá a ví, co se stalo, když vejde do astrální sféry.

## Dračí prsten

Jedná se o prsten s dračím okem uprostřed. V tomto prstenu je zakleta duše draka. Nositel prstenu má nad drakem moc. Pokud drak zemře, prsten praskne. Stejně tak je-li prsten zničen, drak nadobro umírá.
