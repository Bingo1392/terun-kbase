# Kosmos Térun

Je bublina obsahující soustavu objektů, která pluje vesmírem.
Kosmos Térun stvořili v první éře Tér a Una.
Kosmos obsahuje 6 těles:

* Astarog
* Slunce
* Měsíc
* Kalakus
* Heldejm
* Doran
* Krakus

## Astarog

Svět smrtelníků.
Jedná se o sférické těleso, jehož gravitace směřuje do středu.
Na Astarogu se přirozeně vyskytují 4 z 5 živlů: oheň, vzduch, země a voda, avšak ne éter.
Astarog jako planeta vstřebává éter ze Slunce a díky tomu je na Astarogu teplo, počasí a řád.
Pokud by bylo éterické proudění nějak narušeno, vznikl by na Astarogu chaos, jelikož éterická magie je ta, která drží celou planetu pohromadě.
Astarog je po Doranu druhým nejbližším tělesem obýhající Slunce.

## Slunce, Tér

Slunce je neobyvatelný svět čistého éteru (éter je pátý element, který se na Astarogu nevyskytuje).
Smrtelník není schopen zde přežít, jelikož bude spálen a rozmetán magickými silami.
Jediný Tér je schopen přežít uvnitř slunce.
Dokonce ani Una, jakožto druhá nejsilnější bytost, není schopna odolat síle Slunce.
Slunce přináší světlo a teplo na Astarog a je pro život důležité. V nětkerých jazycích je Tér a Slunce totéž.

Slunce se nachází ve středu Térunu a je vůči bublině statické.
Všechny ostatní tělesa kosmu obíhají kolem Slunce.
Slunce je sídlem Téra.

## Měsíc, Una

Pustý a tichý svět bez atmosféry.
Na měsíci nerostou žádné rostliny.
Je zde ticho a prázdno. Jedná se o domov Uny, která má zde svůj hrad, ze kterého sleduje dění v celém kosmu.
Kvůli absenci atmosféry zde nemohou přežít žádné bytosti kromě Téra a Uny.
Měsíc nevstřebává éter ze slunce. Jelikož se nejedná o živoucí planetu, éterická energie není potřeba. V některých jazycích je Měsíc a Una totéž.

Měsíc je oproti jiným tělesům zvláštní tím, že neobíhá slunce, ale Astarog.
Navíc je k němu vždy otočen stejnou stranou.
Díky tomu má Una skvělé pozorovatelské možnosti. Existuje tedy něco jako přilehlá a odlehlá strana měsíce. V jistých končinách se tomuto jevu říká tvář a temeno Uny.

## Kalakus

Ostrov sloužící jako křižovatka mezi světy.
Jedná se o vesmírem plující ostrov s dýchatelnou atmosférou, která je zde udržována díky artefaktu zvaného Éterický rezervoár.
Na Kalakus přicházejí duše zemřelých, aby byly rozčleněny, jestli půjdou na Heldejm nebo na Doran.

Sénanti tyto duše člení proto, aby se na Heldejm nedostaly zkažené duše, které by mohly zapříčinit zkažení i samožných Sénantů, kteří tyto duše pozřou - respektive pozřou jejich vzpomínky.

Duše zemřelých nastupují po skupinkách na draky, kteří je odnesou vesmírným portálem do cílového světa.

## Heldejm

Svět nesmrtelných.
Žijí zde Sénanti.
Sénanti získávají svojí sílu žít díky vzpomínkám duší zemřelých.
Bez těchto vzpomínek a emocí by po několika stovkách let ztratili vůli k životu.

Duše, které zemřou mohou strávit tolik času, kolik jen budou chtít poznáváním Heldejmu a žitím se zemřelými přáteli či příbuznými.
Nemusí dělat nic a mohou se svobodně rozhodnout, kdy budou jejich vzpomínky užity k posílení sénantů a jejich prázdná duše poslána zpět do astrálních sfér k pokračování v cestě její cestě.

Sénanti se totiž živí emocemi a vzpomínkami, které jsou obsažené v duši.
Dobrý život znamená i dobrou energii.
Zkažený život potom muka a špatnou energii.
Navíc dobrovolně odevzdané vzpomínky mají větší účinek než násilím uzmuté.

Heldejm je vyobrazen jako planeta čisté vody, příjemného vánku, rozkvetlých luk a lesů plných harmonie a životodárných jezírek.
Neexistuje zde nemoc nebo stáří.
Je zde mnoho krásných bytostí bez duše, které nestárnou a nikdy nezemřou. A pak jsou tu duchové duší z Astarogu, které zde mohou trávit čas se svými zemřelými blízkými.
Uprostřed je Tora - město zlatých věží.
Zde žijí sénanti.
Do některých částí města je povolen přístup i duším smrtelníků.

Heldejm je nejzašší svět - až na okraji Astarogského kosmu.
Teplo a světlo není čerpáno ze Slunce, ale z artefaktu zvaného Srdce Heldejmu.

## Doran

Svět vypovězených.
Do tohoto světa se dostanou ti, kteří nevyhoví žití v Heldejmu.
Jedná se o zkažené duše z Astarogu nebo zkažené sénanty.
Doran je ze všech planet nejblíže Slunci a nejbouřlivěji prožívá Sluneční sílu.
Na Doranu jsou běžné orkány, vybuchující sopky, všude přítomná tekoucí láva, popel a sirnatý polojedovatý vzduch.

Až na některé vzácné výjimky zde nerostou žádné rostliny a nežijí zde žádní živočichové.
Existuje zde pouze kamená a nestabilní poušť.

## Krakus

Také znám jako Ledová planeta slouží jako místo, kam uklidit nepohodlné.
Kdo se ocitne na tomto místě, zmrzne během chvilky.
Chlad je tak velký, že ani obyčejný oheň neochrání.
Jedinou možností je mít s sebouo zdroj tepla éterické magie.
