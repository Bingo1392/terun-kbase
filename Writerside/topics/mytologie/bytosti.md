# Bytosti

Bytosti jsou rozděleny na 2 tábory. Ty s duší a ty bez duše. Bytosti s duší jsou v podstatě nezničitelné. Pokud zemřou, jejich duše odchází na Kalakus (platí pro ty, co věří v Sénanty) nebo do astrálních sfér. Oproti bytostem bez duše je daleko složitější je vytvořit. Bytosti bez duše jsou nadobro zničeny, pokud jejich tělo zemře nebo je jakkoliv zničeno.

Problémem bytostí bez duše je to, že nemají o nikoho strach a nezajímají se o ostatní. Jejich jediný zájem jsou oni sami. Pro bytosti s duší se mohou bytosti bez duše zdát chladné a zlé.

## Tér

Všemocná prvotní entita, která nechala vzniknout Astarogský kosmos a vše, co v něm dnes je. A to ať už přímo nebo nepřímo darováním moci jiným bytostem. Térovi záměry jsou neznámé a v podstatě nezjistitelné, jelikož on sám je podstatou světa jako takového. Tér sídlí na Slunci, kam za ním nemůže žádná jiná bytost.

Tér je vyobrazován jako postava zahalena v dlouhém rouchu, ze které vyzařuje a zároveň jí obklopuje oslnivé světlo. Nicméně má se za to, že na sebe dokáže vzít jakoukoliv podobu.

## Una

Una je první bytostí, kterou Tér stvořil. To ona mu pomohla s tvorbou celého Astarogského kosmu pomocí Karolů. Una sídlí na měsíci a odtud pozoruje život na Astarogu.

Una bývá vyobrazována jako paní v bílých šatech s dlouhým závojem.
Její pleť je světélkující a dokonalá.
Má se však za to, že stejně jako Tér, tak i Una na sebe dokáže vzít jakoukoliv podobu.

## Bytosti s duší

Bytosti s duší mají schopnost strachovat se o ostatní a myslet na obecné dobro. Ne, že by všechny bytosti s duší musely této možnosti využívat, ale jsou toho schopny. Duše takové bytosti pak může cestovat astrálními sférami.

### Sénanti (Nebežťané)

![Sénanti](senant.png)

Potomci Téra a Uny. Někdy též známí jako nebešťané.
Mají duši stejně jako jiní smrtelníci a stejně tak jsou obdařeni i svobodnou vůlí.
Je možné je zabít, ale jejich duši nelze pozřít jako duši smrtelníků.
Jejich domovem je Heldejm.

Sénanti vypadají podobně jako lidé, ale jsou daleko vyšší, silnější, mrštnější a v podstatě nesmrtelní. Co se týká rozmanitosti barvy pleti, očí, vlasů či vousů, mohou mít téměř nekonečné kombinace všech různých barev, ale jejich pokožka je téměř výhradně černá. V žilách koluje Sénantům zářivě zlatá krev.

Všichni sénanti nějakým způsobem ovládají magii a ti nejlepší znají tento obor až za obzor chápání smrtelníků.

### Astrální bytosti

Astrální bytosti žijí v astrálních sférách, což jsou sféry existence pro duše či myšlenky. Každá ze sfér má svého astrálního lorda, který představuje určitý aspekt bytí. Všechny bytosti, které obývají Astrální sféry jsou duše zemřelých. Některé duše mohou dostat speciální úkol a pomoci se starat o aspekt, který představuje sféra. Takové duše se pak stávají přirozenými obyvateli astrálních sfér.

Všechny bytosti astrálních sfér mají modrou krev, která je prosáklá magií. Díky tomu jsou schopny čarovat. Samotná krev astrálních bytostí je dobrým zdrojem magie. Díky tomu jsou bytosti astrálních sfér v materiální sféře často loveny.

### Smrtelníci

Bytosti žijící na Astarogu.
Mají duši, kterou dostanou a jejich čas je omezen na délku jejich života.
Po smrti je duše plná emocí a vzpomínek. Po smrti duše cestuje zpět do astrálních sfér, kde splyne se sférou a dovolí tak vzniku nové živé bytosti.

Smrtelníci mívají červenou krev, výjimku tvoří takzvaní broukovci - skupina smrtelníků se zelenou krví (takzvanou krvomízou) a hmyzími rysy

## Bytosti bez duše (nečistí)

Bytosti bez duše nemohou nijak vstoupit do astrální sféry, jelikož nemají jak. Tím, že nemají duši, nedokáží mít starost o druhé a jakkoliv se empaticky vžít do role ostatních. Bytosti bez duše se proto mohou zdát jako zlé či odtažité a je tomu tak - jinak to prostě neumí.

Bytosti bez duše jsou také zvány jako nečisté bytosti. Jejich krev je černá jako samotná tma. Nečisté bytosti bývají magií vytvořené bytosti z jiných bytostí. Často bývají jednostranně zaměřené - tedy vynikají v některé disciplíně oproti originálu, ale ztrácejí v jiných disciplínách.

### Trolové

Jedná se o rasu nečistých, kteří jsou stvořeni z lidí. Nová rasa trolů vznikne pomocí temného rituálu, při němž je oplodněna žena, která musí po oplodnění zabít muže, který jí oplodnil a následně sníst jeho srdce. Černokněžník, který rituál provádí, spojí duši nově počatého trola s ohniskovým artefaktem. Od té doby má černokněžník, který tomuto artefaktu vládne, nad trolem moc. Může ho zbavit části životní energie nebo jej naopak povzbudit magií.

Obecně pro troly platí několik vlastností:

- rychle se množí - trolice je schopná porodit 1-4 trolčata v jednom vrhu do roka.
- rychle rostou - trolové dosahují dospělosti již v 10 letech věku. Na druhou stranu, 30 let starý trol je brán jako stařešina a ve 40 trolicé umírají na různá nádorová onemocnění z důvodu ochabnutí regeneračních schopností.
- rychle se zotavují a mají odolnost vůči nemocem.
- jsou znetvořeni různými nádory a puchýři. Jejich regenerační schopnosti neustále opravují nádorová onemocnění, kterými je jejich tělo prorostlé.

Existuje několik druhů trolů. Ty se poté dělí ještě na poddruhy. Nicméně ty největší skupiny jsou:

- trol zelený: Je velký asi jako člověk a jeho regerační schopnosti jsou posíleny. Má tmavou pokožku s nádechem šedivé a zelené.
- trol červený: menšího vzrůstu než klasický člověk. Má sice horší tělesnou stavbu než člověk, ale zato se množí téměř 2x tak rychle, jak normální trolové. Jedná se o nejrozšířenější plemeno. Nejsou moc odvážní a jeden červený trol toho moc nesvede. Hledají však sílu v počtu. Vždy se snaží útočit v přesile.

Křížení trolů
Trolové vznikají rituálně s náhodnými vlastnostmi. Je možné pomocí dalších rituálů tyto vlastnosti měnit a následně nechat jedince se správnými vlastnostmi pářit se. Je pak vysoká pravděpodobnost, že se začnou rodit jedinci s konkrétnimi vlastnostmi. Tento proces je časově náročný.

### Draci

![Draci](drak.png)

Velcí okřídlení ještěři.
Jedná se o služebníky sénantů, kteří je užívají pro cestování mezi světy.
Draci jsou bytosti bez duše.
Ovládají magii a jsou schopni kolem sebe vytvořit umělou atmosféru.
Díky tomu ochrání svého jezdce nebo pasažéry před udušením ve vesmíru.
Draci dokáží ve vesmíru otevřít meziplanetární portály, které jim umožňují rychleji cestovat mezi planetami.

Drakem se může nenávratně stát jakýkoliv sénant, ale při přeměně přijde o svoji duši, která je zakleta do artefaktu zvaného Dračí prsten. Obecně mají sénanti zakázáno stát se draky a k takovým událostem dochází jen zřídka. Jedním z hlavních důvodů je to, že sénant tak nadobro přijde o svoji duši a pokud bude zabit, už nikdy nebude moci znovu povstat. Ztracením duše se pokřiví i pohled na ostatní. Drak je díky tomu sobecký a svému pánu slouží hlavně z donucení.

V dávných dobách byla proměna v draka ultimátním trestem pro největší zvrhlíky mezi sénanty. Nyní se již tyto tresty neužívají. Většina draků tedy může být lstivých a zlých, ale k nositeli prstenu si nemohou nic dovolit a musí plnit všechny jeho rozkazy.

Draci vynikají v destruktivní síle, ale postrádají empatii a jsou zahleděni jen sami do sebe.
