# Počátek

Na začátku nebylo nic.
Jen pustá a nekonečná prázdnota.
Nebylo nahoře ani dole, neexistoval čas.
Pak se zablýsklo a v prázdnotě se zrodil prostor, čas a bílá bytost, která šířila bílé světlo napříč temným časoprostorem.
Byl jím Tér - jediný, který smí takto být nazýván.
Jako první stvořil Astrální sféry - mnohadimenzionální světy zachycující základní principy a pravidla vesmíru.
Tér ze svého nitra stvořil Karoly, aby s jejich pomocí vybudouval nový svět.

Poté stvořil hmotu, ze které vymodeloval Astarog.
Temný svět z kamene.
Ten následně zaplavil mořem své zářivé krve.
Z kamene vytesal postavu, kterou postavil do zářivého moře.
Po tisíciletích do sebe postava nasála veškerou zářivou krev a tam kde dříve bylo moře zářivé krve, tam nyní bylo moře průzračné vody.
Ve vodě stála Una - krásná žena.

Una dělala Térovi společnost po mnoho věků a Tér ji naučil vše, co sám uměl.
Pak společně začali budovat nový svět, kde bude život a bytosti, které se dokáží sami rozhodovat.
Tak začala první éra Astarogu, kde Tér a Una vymysleli a vybudovali Astarogský kosmos.

