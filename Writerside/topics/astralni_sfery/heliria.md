![Krajina Helirie](heliria.png)

# Heliria

Heliria je také známá jako živlová sféra. Jedná se o sféru, kde mezi sebou soupeří elementy v nekonečném souboji. Nikdo se nechce ocitnout právě zde. Neustálá zemětřesení, hořící půda, lávové řeky vlévající se do rozbouřeného oceánu šlehaného ledovým větrem a mezi tím bojují mezi sebou i elementálové vody, ohně, země a vzduchu.

Celá sféra se zmítá v chaosu a jediný, kdo dokáže elementy sklidnit je pán této nestálé země - velký Velfr. Pán chaosu a otec všech elementů.

Astrálním lordem této chaotické sféry je Velfr, který jí zas až tolik nevládne, ale čas od času sklidňuje všudypřítomné burácení elementů a bhutů.

Velfr je znázorňován jako muž s rozčepýřenými, rozevlátými šedivými vlasy s bleskovýma očima.

Přirozenými obyvateli Helirie jsou Elementálové a Bhůtové.
Elementálové i Bhůtové nemají jasný význam bytí. Jedná se v podstatě o zosobnění tužeb jednotlivých elementů. Pokud je elementál zničen nemá to žádný význam - prostě povstane nový.

Pokud se náhodou do Helirie dostane duše, musí se mít na pozoru, jelikož případné zničení v této sféře znamená zničení duše nadobro.

Helíria vznikla na základě kosmických principů Chaosu a Extraktiky.

## Jak ovlivňuje Heliria obyvatele Astarogu?

Téměř vše, co existuje v materiální sféře, je tvořeno elementy z Helirie.

## Obyvatelé Helirie

### Velfr

Velfr je astrálním lordem Helirie. Tuto sféru vytvořil ze své přirozené divokosti. Nyní pouze krotí elementy, pokud je již znaven neustálým bojem.

Na Helirii neurčil Velfr žádná pravidla - ani není pro koho by ta pravidla dělal, jelikož v této elementární pustině není živé bytosti.

### Bhůtové

Bhůtové jsou bytosti bez jasného těla nebo myšlení. Projevují se jako přírodní úkazy či pohromy - zemětřesení, bouře, blesky, tsunami apodobně. Heliria je plná těchto úkazů a projevů jednotlivých elementů.

### Elementálové

Elementálové, někdy též nazýváni poslové živlů, jsou humanoidní postavy tvořené zpravidla jedním ze 4 elementů. Tyto postavy mohou nabýt určité inteligence a tím z elementu povstane určitá forma inteligentního života. Elementálové nemají svůj význam a jedná se spíše o anomálii, která samovolně vznikde z velké koncentrace magie a elementu na jednom místě.
