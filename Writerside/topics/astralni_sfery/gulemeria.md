![Krajina Gulemerie](gulemeria.png)

# Gulemeria

Gulemeria je sférou, kde se potkávají, protínají či naprosto nezávisle na sobě vedou cesty. Pokud se postava po takové cestě vydá, začnou se jí zobrazovat obrazce z minulosti, přítomnosti či z možné budoucnosti.

Astrálním lordem Gulemerie je Gorlin, také zvaný jako pán osudu. Jedná se o nejstaršího astrálního lorda, který zaznamenával a utvářel osud všech bytostí již od počátku věků.

Gorlin se snaží zamezit duším přístupu do této sféry, jelikož by jejich navnímání budoucích událostí mohlo zapříčinit jiné chování, než jaké by měli bez této informace. Existují pověry, že se skrze tuto sféru dá cestovat do budoucnosti či minulosti - neexistuje však nikdo, kdo by něco takového potvrdil.

Gulemerií procházejí principy Arkány a Řádu.

## Jak ovlivňuje Gulemeria obyvatele Astarogu?

Sféra zasahuje do životů ostatních minimálně. Teoreticky je možné z této sféry vyčíst co bylo, je nebo co bude, ale jedná se o tak nepřístupnou sféru, že jen málokdo dokáže říct něco více specifického.

## Obyvatelé Gulemerie

### Gorlin

Jediným obyvatelem Gulemerie je Gorlin - sám astrální lord. On se stará o to, aby bylo v této sféře vše dobře zaznamenáno.

Gorlin je zobrazován jako zahalený muž bez tváře s kápí, ale stejně jako ostatní astrální lordi na sebe může vzít jakoukoliv podobu. Gorlin však málokdy opouští svojí sféru.
