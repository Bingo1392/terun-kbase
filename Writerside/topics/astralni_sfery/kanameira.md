![Krajina Kanameiry](kanameira.png)

# Kanameira

Kanameira je světem, kde neustává nekonečný lov. Lovná zvěř loví svojí kořist, která se musí mít pořád na pozoru. Celá sféra je pokryta divokou a nezkrocenou přírodou, zarostlými pláněmi a hustými hvozdy, které se hemží zvěří a predátory, kteří je loví. Kanameira může být pro návštěvníka velmi nebezpečné a zároveň krásné místo.

Astrálním lordem Kanameiry je Lykanis. Lykanis na sebe může brát jakoukoliv podobu, ale často na sebe bere podobu velkého kentaura s bílými vlasy s mistrovskými loveckými schopnostmi. Lykanis představuje aspekt divokosti a dokonalého predátora.

Přirozenými obyvateli Kanameiry jsou Kentauři - kříženci mezi koňmi a lidmi. Kentauři jsou ochránci tohoto světa a dohlížejí, aby nic nenarušovalo nekonečný lov. Kentauři žijí v kmenech, které mezi sebou také bojují a dokazují si tak, který kmen je největším lovcem.

Když se na Kanameiře objeví duše, která zde nemá co dělat. Kentauři takovou duši začnou lovit. Když jí uloví, vhodí jí do jámy nesnesitelných muk, kde bývá opakovaňě zabita lesními nestvůrami. Existují však takové duše, které si mezi Kentaury vydobyly respekt a loví s nimi v nekonečném lovu.

Na Kanameiře nelze umřít. Pokud je duše na Kanameiře zabita, dostane se do bezvědomí a po několika dnech znovu oživne. Standardně se do této sféry nemohou inteligentní bytosti dostat, ale některé ji stejně vyhledávají jako místo, kde mohou bezmezně lovit.

## Jak ovlivňuje Kanameira obyvatele Astarogu?

Kanameira je zdrojem přírodní magie. Díky této sféře je možné komunikovat s faunou a florou v materiální sféře. Hraničáři a druidi z materiální sféry jsou schopni navázat díky magickým proudům vedoucím z Kanameiry spojení s přírodními silami a formovat je kolem sebe.

### Lykanis

Lykanis putuje po Kanameiře v různých formách a účastní se věčného lovu. Na chod jeho vlastní sféry nemá přilišný vliv a nechává sféru žít vlastním životem. Lykanis zasahuje pouze tam, kde by případné události mohly narušit rovnováhu sféry.

Obyvatelé Kanameiry mají k Lykanisovi úctu a to i lovná zvěř. Je pánem všech Kentaurů a cokoliv řekne je pro Kentaury svaté.

Lykanis má také schopnost vypudit duši z Kanameiry. Takto vypuzená duše může skončit v některé jiné sféře nebo zpět v materiální sféře.

### Kentauři

Kentauři žijí v kočovných kmenech. Když na sebe kmeny narazí, často mezi sebou soupeří. Nicméně nesoupeří tak, že by mezi sebou bojovali nýbrž v tom, že uspořádají rivalský hon. Ten kmen, který uloví nejnebezpečnějšího predátora, získá nad územím nadvládu. Druhý kmen se musí vydat jinam.

Kentauři obzvláště rádi loví duše, které nemají na Kanameiře co dělat. S takovými dušemi poměřují síly a pokud vyhrají (což se stává ve většině případů), vhodí je do rituální jámy, rokle či jeskyně, ve které žije nějaký obzvláště nebezpečný tvor. Tvor takovou duši neustále zabíjí, jelikož na Kanameiře duše po několika dnech "smrti" opět procitne.

### Lykantropie

Lykanis trestá některé duše, které nejsou hodny věčného lovu v Kanameiře tak, že na ně sešle kletbu lykantropie a vrátí je zpět do materiální sféry. Takové duše musí s neukojitelnou žízní lovit nevinné bytosti a živit se na nich. Dokonce takto mohou Lykantropové nakazit jiné a zapříčinit opravdovou lykantropí pandemii.

### Zvěř

Na Kanameiře je k vidění veškeré zvěrstvo, které si může smrtelník představit. Je zde k vidění nepřeberné množství predátorů, jedovatcýh hadů či pavouků, nebezpečných rostlin či hmyzu. Vše jen za jediným účelem - lovit, lovit a lovit.