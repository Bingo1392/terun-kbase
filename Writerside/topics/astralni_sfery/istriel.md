![Krajina Istrielu](istriel.png)

# Istriel

Sféra Istriel je místem, kde se sny stávají skutečností. Do této sféry se odebírají duše, když jdou jejich fyzické schránky spát. Sféra vytvoří jakousi subsféru v níž zhmotní představy toho, o čem bytost sní a nechá jej v této sféře prožívat vlastní dobrodružství. Každá subsféra může být naprosto rozdílná, jelikož architektem subsféry je snící duše.

Astrálním lordem sféry Istriel je Oryn - pán snů. To on vytvořil tuto sféru, kam si mohou duše jít odpočinout od každodenní všednosti materiálního světa a zažít fantasktní dobrodružství.

Přirozenými obyvateli snové sféry Istriel jsou víly. Víly dokáží putovat mezi sny a ovlivňovat jejich realitu. Některé víly pomáhají vytvářet krásné sny, jiné noční můry.

Víly vznikají díky stromu duší. Jedná se o velký strom, který plodí zářicí žaludy či šišky. To záleží na druhu stromu. Pro každý typ víly se jedná o jiný strom duší. Tento plod je nutné za specifických podmínek umístit na srdce ze dřeva vyřezané bytosti. Po nějaké době se bytost promění v bytost z masa a kostí. Následně ožije. Víly tedy nemají děti - jsou vždy dospělí a tak, jak jsou vyřezaní, tak budou vypadat do skonání všech dní.

Víly tedy nestárnou a nemohu zemřít přirozenou smrtí.

Dostat se do sféry Istriel je velmi jednoduché, stačí usnout. Ne každý spánek je bohatý na sny, ale existuje dobrá šance, že se duše bytosti do této sféry dostane. Co je opravdu těžké, je mezi jednotlivými sny cestovat. Toto umí pouze víly a samozřejmě i Oryn - pán sféry. Pokud se duši něco ve sféře stane většinou se okamžitě vrátí zpět do fyzického těla a bytost se probudí.

## Jak ovlivňuje Istriel obyvatele Astarogu?

Istriel je zdrojem mentální magie. Díky tomu je možné v materiální sféře tuto magii užívat. Téměř všechny bytosti s duší mohou nějak snít, tím i vlastně cestovat mezi materiální a snovou sférou.

### Oryn

Oryn je pánem sféry Istriel, kterou drží pevně v rukou. On určuje pravidla a rozhoduje nad důležitými věcmi. Sám prochází mezi sny a dohlíží, že vše funguje, jak má.

Jako každý astrální lord na sebe může Oryn vzít jakoukoliv podobu. Často však vystupuje jako vysoký a útlý vrásčitý muž s krátkými černými vlasy.

Oryn si vytvořil své pomocníky - víly. Víly jsou různorodá stvoření, která dokáží ovlivňovat sny. Některé víly jsou líbezné a pomáhají tvořit líbezné sny, které mohou motivovat snící bytost k lepším výsledkům i v reálném světě. Jiné víly jsou nočním můry, které mohou pohlcovat spící bytost strachem.

### Poletucha

Poletuchy jsou asi 30 cm vysocí humanoidé s křídly na zádech. Někteří mají křídla podobná vážkám, jiné mají křídla podobná motýlům. V každém případě Poletuchy mají povětšinou dobrou povahu a nejraději dělají krásné sny pro děti.

Poletuchy nemají ve zvyku bojovat, ale pokud musí bránit Istriel před vetřelci, užívají k tomu krátké luky a kouzelné jedovaté šípy.

Poletuchy bytostně nesnáší všechny Ježibaby a Ježidědky. Pokud můžou, snaží se jim všelijak znepříjemnit život a není vyloučené, že místo toho, aby vyháněli vetřelce ze snové sféry, tak se s nimi raději spřáhnou, pokud jim vetřelci pomohou se zbavit nějaké Ježibaby či Ježidědka.

* Životy: 2
* Úroveň: 2
* Výzva: 1x1
* Atributy:
  * SIL: 3 (-4)
  * OBR: 17 (+3)
  * ODL: 8 (-1)
  * INT: 12 (+1)
  * CHAR: 14 (+2)
* Pohyblivost: 10 (na zemi), 40 (ve vzduchu)
* Velikost: A1
* Útočné číslo: +3 + 2/0 + 1 = 6/0 (malý luk)
* Základní obrana: +3 + 3 = 6 (Kožená zbroj)
* Obrané číslo: +3 + 3 = 6
* Typ: Magický tvor
* Slabina: nic
* Resistence: Nemagické zbraně
* Imunita: nic
* Dovednosti:
  * Akrobacie (OBR): 7
  * Cizí jazyky (INT): 8
  * Plížení (OBR): 10
  * Vůle (CHAR): 3
  * Znalost přírody (INT): 3
* Zkušenosti: 130

Zvláštní schopnosti:
* **Srdečný dotek (Pasivní)** - Když se poletucha dotkne bytosti, hází si bytost na Vůle (CHAR). Pokud neuspěje, Poletucha pozná její záměr. Nebude znát detaily, ale bude vědět, zda bytost přichází v dobrém, či ve zlém a to, zda je ochotna nebo dokonce se těší zabíjet pro naplnění svých cílů.
* **Neviditelnost (Krátká akce)** - Poletucha se může 1x za hodinu zneviditelnit. Tato neviditelnost trvá 1 směnu, nebo dokud na Poletuchu něco nezaútočí či poletucha nezaútočí sama.

### Satyr

Satyrové jsou srandisti, kteří se snaží dostat snícího do všemožných nepříjemných či trapných situací. To je dělá šťastné.

Jejich úlohou je inscenovat šprýmové sny, ve kterých cílem srandy bývá snící inteligentní bytost.

Satirové vypadají jako chlupatí lidé s rohy na hlavě a kopyty místo nohou.

* Životy: 18
* Úroveň: 3
* Výzva: 3x1
* Atributy:
  * SIL: 12 (+1)
  * OBR: 10 (0)
  * ODL: 12 (+1)
  * INT: 10 (0)
  * CHAR: 10 (0)
* Pohyblivost: 30
* Velikost: B
* Útočné číslo: +1 + 4/1 = 5/1 (krátký meč)
* Základní obrana: 0 + 1 = 1 (Vycpávaná zbroj)
* Obrané číslo: 1 + 2 = 3 (krátký meč)
* Typ: Magický tvor
* Slabina: nic
* Resistence: Nemagické zbraně
* Imunita: nic
* Dovednosti:
  * Atletika: 2
  * Cizí Jazyky: 8
  * Čtení a psaní: 8
* Zkušenosti: 300

Zvláštní schopnosti:
* **Magická resistence (Pasivní)** - Satyr má Výhodu (bonus +5) ke všem hodům proti magii.
* **Teleportace (Dlouhá akce)** - Satyr může teleportovat sebe a kohokoliv, koho se dotýká kamkoliv v rámci sféry, ve které se momentálně nachází. Stačí, aby místo znal. Tuto schopnost může využít pouze 3x denně.
* **Drobná magie (Krátká akce)** - Satyr dokáže podobně jako kouzelník takzvané Kouzelnické triky. Tedy drobné iluze, které nemohou nikoho zranit, ale mohou zaujmout.

### Dryáda

Dryády tvoří sny hlavně pro zvířata. Některé Dryády rády tvoří krásné sny plné hojnosti potravy a zvěře, jiné dělají sny plné smrti způsobené predátory či hladověním.

Dryády jsou humanoidní bytosti podobné krásným lidským ženám, ale mají zelenou kůži a dokáží procházet skrze stromy či se stát součástí stromu.

### Elf

Elfové mají na starosti většinu snů inteligentních a dospělých bytostí. Rádi zobrazují realitu, ale i představy, kde by chtěli snící být a tak podpořit jejich touhu k dosažení těchto cílů.

Elfové vypadají podobně jako lidé, ale mají špičaté uši, dlouhé rovné vlasy a jsou mírně drobnější postavy.

Pokud je nějakým způsobem narušena sféra Istriel, jsou to právě oni, kdo budou tuto sféru chránit před vetřelci. Většina elfů žije ve vznášejícím se městě Kalabul, které je středem Istrielu.

* Životy: 25
* Úroveň: 5
* Výzva: 1x5
* Atributy:
  * SIL: 10 (0)
  * OBR: 10 (0)
  * ODL: 8 (-1)
  * INT: 13 (+1)
  * CHAR: 12 (+1)
* Pohyblivost: 30
* Velikost: B
* Útočné číslo:
  * 0 + 6/0 + 2/1 = 8/1 (oštěp na blízko)
  * 0 + 6/0 + 2/1 = 8/1 (oštěp na dálku)
  * 0 + 4/2 + 2/1 = 6/3 (šavle)
* Základní obrana: 0 + 5 + 1 = 6 (šupinová zbroj)
* Obrané číslo:
  * 6 + 1 + 2 = 9 (oštěp a dřevěný štít)
  * 6 + 2 + 2 = 10 (šavle a dřevěný štít)
* Typ: Humanoid
* Slabina: nic
* Resistence: nic
* Imunita: nic
* Dovednosti:
  * Akrobacie (OBR): 6
  * Cizí jazyky (INT): 10
  * Čtení a psaní (INT): 9
  * Plížení (OBR): 5
  * Postřeh (INT): 6
* Zkušenosti: 600

Zvláštní schopnosti:
* **Okouzlení mysli (Dlouhá akce)** - každý elf může okouzlit mysl druhého. Jedná se o past na ověření Vůle (CHAR) s obtížností 10. Pokud je postava neuspěje, stane se omámena - tj. má Nevýhodu (-5) ke všem akcím a k iniciativě. Omámení trvá 2 kola. Pokud se nějaký elf pokusí okouzlit postavu znovu, ta má už na ověření okouzlení mysli Výhodu (+5) po dobu následujících 24 hodin od posledního Okouzlení mysli.
* **Elfská improvizace (Pasivní)** - Pokud je efl odhalen při jakékoliv tajné činnosti, má jedno kolo, ve kterém může jednat navíc.

### Ježibaba / Ježidědek

Ježibaby či Ježidědkové jsou elfové, kteří se rozhodli rozdávat pouze noční můry. Jsou škaredí, staří a často blázniví. Vyžívají se v utrpení ostatních a to na nich zanechalo viditelné pokřivení. Když se snů snícího zmocní ježibaba či ježidědek, nebývá to pro snícího nic dobrého.

Zlé Ježibaby nebo Ježidědkové jsou ti, kteří stvořili zlé bytosti zvané jako Nevidění. Tyto bytosti jsou pouze energetické neviditelné entity, které se přichytí k mysli jiné bytosti a jsou schopné tuto bytost zahubit skrze její mysl.

* Životy: 91
* Úroveň: 7
* Výzva: 4x5
* Atributy:
  * SIL: 16 (+3)
  * OBR: 13 (+1)
  * ODL: 16 (+3)
  * INT: 12 (+1)
  * CHAR: 12 (+1)
* Pohyblivost: 30
* Velikost: B
* Útočné číslo: +3 + 4/+1 + 3 = 10/+1 (Drápy)
* Základní obrana: +1 + 1 + 1 = 3
* Obrané číslo: +1 + 3 + 1 = 5
* Typ: Magická bytost
* Slabina: nic
* Resistence: Nemagické zbraně
* Imunita: nic
* Dovednosti:
  * Cizí jazyky (INT): 10
  * Čtení a psaní (INT): 9
  * Plavání (SIL): 7
  * Postřeh (INT): 8
  * Vůle (CHAR): 12
* Zkušenosti: 1540

Zvláštní schopnosti:
* **Matka/Otec Neviděných (Speciální akce)** - Ježibaba či Ježidědek si může na pomoc povolat 1k6 neviděnných dle svého výběru. Jednoho nepřátelského tvora může vždy zužovat pouze 1 neviděnný. Tuto schopnost může Ježibaba/Ježidědek použít 1x za den.
* **Děsivý vzhled (Pasivní)** - Každý, kdo začne své kolo do vzdálenosti 3 sáhů od Ježibaby či Ježidědka si musí hodit na Vůli (CHAR) s obtížností 7. Pokud postava neuspěje, stane se vystrašenou a okamžitě se dá na útěk. Volí nejkratší cestu pryč od ježibaby a nezastaví se dokud není napadena, nebo dokud má prostě možnost utíkat pryč. Toto vystrašení trvá 10 kol, ale každé kolo se může postava pokusit znovu přehodit stejnou past. Pokud překoná postava tuto past, tak se stane na příštích 24 hodin vůči Děsivému vzhledu imunní.
* **Čarodějné schopnosti (Pasivní)** - Ježibaba/Ježidědek může přirozeně sesílat několik kouzel: Břichomluvectví, Dvojník, Noční můra, Ochromení, Sugesce, Vize, Hypnóza, Ignoruj, Přehlížej, Rozkaz, Úkol, Zmatení, Ztrojení. K seslání pouze potřebuje mít dostatek many a nepotřebuje ověřovat, zda se kouzlo povedlo seslat - povede se vždy. Ježibaba/Ježiděděk má 50 many na den.
* **Obojživelný tvor (Pasivní)** - Ježibaba/Ježidědek může dýchat vzduch i pod vodou.
* **Změna podoby (Dlouhá akce)** - Ježibaba/Ježidědek se mohou změnit do podoby jiného humanoida a zpět. Všechny statistiky zůstávají stejné. Pokud je Ježibaba/Ježidědek zraněna, je přeměněna zpět do své původní podoby a nemůže se změnit zpět dříve jak za 1 směnu.

### Nevidění

Nevidění jsou neviditelné magické bytosti, které vznikají z emocí nebo za pomoci ježibab či ježidědků.

Jejich společným rysem je to, že se živí pocity své oběti a tyto pocity se snaží co nejvíce umocňovat. Pocity mají své spouštěče a

* **Hrůza** - spustí se, kdykoliv je nějaký důvod k vystrašení.
* **Noční můra** - spustí se, kdykoliv postava usne.
* **Závislost** - spustí se, kdykoliv postava uvidí něco, na co má mít závislost. Může se jednat o hazardní hry, alkohol, drogy.
* **Nenávist** - spustí se, kdykoliv někdo s postavou nesouhlasí nebo udělá něco, s čím postava nesouhlasí.
* **Chtíč** - spustí se, kdykoliv postava uvidí protějšek, který jí přitahuje.

Bytosti žijící ve snové sféře uvedené v pravidlech Dračí Hlídky (PPZ i PPP):
* Dryády
* Nevidění:
  * Hrůza
  * Noční můra
