![Krajina Dejdenyru](dejdenyr.png)

# Dejdenyr

Dejdenyr je také znám jako Mnohovesmírná sféra. V rámci této sféry existuje nespočet subsfér, nebo-li vesmírů. Tyto vesmíry mohou mezi sebou kolidovat a tak vzniknout nepředstavitelné anomálie.

V každé subsféře mohou platit jiné fyzikální zákony či být obydlena jinými bytostmi. Popsat sféru fyzicky je takřka nemožné. Nejedná se totiž o jeden plán existence, ale o soubor několika plánů. Některé mezi sebou mohou kolidovat a dovolovat bytostem v průchodu či jinak se ovlivňovat navzájem.

obecně jsou tyto subsféry obydleny dvěma druhy bytostí. Prvním jsou zrůdy - to označuje skupinu bizardních bytostí s nejasnou úlohou a bez možnosti zakletí do předmětu. Druhou skupinou jsou démoni. Démony je možné polapit a zaklít do nějakého předmětu. Tito démoni pak mohou předmětu propůjčovat magické schopnosti.

Samotný vzhled subsféry může být značnou měrou ovlivněn démony, kteří jí obývají.

Astrálním lordem Dejdenyru je Utecht. Utecht se moc nestará o to, co se děje v jejích subsférách a pokud dorazí nějaká nezvaná duše do jedné ze subsfér, nechává jí to absolutně chladnou.

Když duše v Dejdenyru zemře, přetrhne se spojení mezi duší a tělem. Duše pak pokračuje standardně do Nudielu.

## Jak ovlivňuje Dejdenyr obyvatele Astarogu?

Dejdenyr ovlivňuje materiální sféru tak, že díky této sféře mohou existovat magické předměty a artefakty. Většina trvalých magických předmětů je stvořena pomocí zakletí démona do onoho předmětu. Pro theurgy a alchymisty se jedná o zásadní sféru.

### Utecht

Utecht se o dění v subsférách Dejdenyru moc nezajímá. Celé věky tráví tím, že žije zalezlá v nějaké subsféře a když ji omrzí, skočí do jiné.

Jako každý z Astrálních lordů na sebe může Utecht vzít jakoukoliv podobu. Je však zobrazována jako žena s prostým šatem a rozčepýřenými vlasy.

### Zrůdy astrálních sfér

Zrůd může být nepřeberné množství, nepřeberných tvarů a životních forem. Mohou být neškodné a nebo velmi nebezpečné.

Pro theurgy jsou zrůdy nebezpečné v tom, že při zaklínání démonů se mohou připlést do rituálu a tak se ocitnout v našem světě. Takové setkání s jinou formou života může být pro Theurgy nebezpečné, jelikož zhmotnění astrální bytosti vyžaduje materiál - často biomasu. Pokud je Theurg jediná dostupná biomasa v blízkosti, může to mít pro něj fatální důsledky. Často tedy Theurgové do svých laboratoří věší mrtvou zvěř, aby případný nezvaný návštěvník svým zhmotněním nezničil theurgovo tělo.

Zrůdy astrálních sfér definované v bestiáři Dračí Hlídky (PPZ i PPP):
* Gnol
* Hob-goblin
* Houbovec
* Kobold
* Legioras
* Skřet
* Konstrukty:
  * Auditor
  * Quaesitor
  * Vivus-draco
* Manozvěř
* Naga
* Svatyr
* Trog

### Démoni astrálních sfér

Démonů existuje mnoho druhů. Sami o sobě nemusí být nebezpeční. Jejich největší užitek je, když jsou zakleti do predmětů a tím mohou předmětům propůjčovat magické shopnosti.

Démoni nemají přirozenou podobu nebo tělo. Jsou to neviditelné entity, které se mohou nějak magicky projevovat a tím mít vliv na své okolí. K tomu, aby mohl démon zůstat v materiální sféře potřebuje schránku, do které je zaklet. Pokud je schránka zničena a démon nemá kam jinam by se uchýlil, vrací se zpět do své domovské subsféry do Dejdenyru.

Podsféry definované v pravidlech Dračí Hlídky (PPP):
* Naldan (Agresor)
* Kezachiel (Obránce)
* Enchiel (Osvícení)
* Abaran (Filozof)
* Taladar (Učenec)
* Vingar (Znalec)
* Lútiel (Sesilatel)
* Belenar (Ochránce)
* Elmai (Telekinetik)
* Viledar (Větrník)
* Argotar (Magik)
* Sirael (Živly) - Nahrazuje jí Astrální sféra **Heliria**, která je domovem živlů a bhůtů. Ve světě Astarog se tedy podsféra Sirael nevyskytuje.
* Netheron (Rasista)
* Ondoreth (Krvesaj)
* Valandir (Našeptávač)
* Lumindor (Nešika)
* Zarathas (Pacifista)
* Seraphiel (Berserker)
