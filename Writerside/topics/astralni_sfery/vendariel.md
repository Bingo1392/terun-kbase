![Krajina Vendarielu](vendariel.png)

# Vendariel

Do této sféry se dostávají duše těch, kteří prošli bránou z Nudielu.

Vendariel je sféra, kde se přání a harmonie stávají skutečností. Do této sféry se mohou dostat pouze inteligentní bytosti.

Vendariel je nebezká sféra, kam odcházejí duše těch, kteří mají prožít věky v harmonii. Sféra má proměnlivou velikost, jelikož se přizpůsobuje svým obyvatelům přesně podle jejich představ bez toho, aby narušovala prostor ostatních. Sféra dokáže přičarovat dokonalé iluze neinteligentních tvorů přesně tak, jak si to obyvatel Vendarielu přeje.

Astrálním lordem Vendarielu je nejsilnější z astrálních lordů - Kolteš. Jako každý z astrálních lordů na sebe může Kolteš vzít jakoukoliv podobu, ale často na sebe bere podobu milé postarší ženy. Kolteš představuje aspekt života a smrti.

Jedinými přirozenými obyvateli Vendarielu jsou Andělé. Jejich úlohou je vysvětlit příchozím duším, jak Vendariel funguje a připadně jej bránit před kýmkoliv, kdo nemá v této sféře co pohledávat.

Do Vendarielu se mohou dostat pouze duše, které prošly branou z Nudielu. Takový průnik se povede pouze těm, kteří myslí hlavně na ostatní a nejdou tolik zahleděni do sebe a hlavně věří tomu, že mají právo být ve Vendarielu.

Pokud přijde do Vendarielu duše jinak, měly by takovou duši Andělé rozpoznat a zapudit jí zpět do Nudielu nebo by ji měli zničit.

Vendariel je koncem pouti duše a odsud by se duše již neměla nikam dostat.

## Jak ovlivňuje Vendariel obyvatele Astarogu?

Vendariel je zdrojem ochranné magie, která proudí z této sféry zpět do materiální sféry. Vendariel je tedy prostorem ochrany a harmonie.

### Kolteš

Kolteš vládne jako jediný ve dvou astrálních sférách - v Nudielu a ve Vendarielu. Stejně tak, jako navrhl Nudiel, navrhl sám i Vendariel a stvořil jeho obyvatele - Anděle. Pro anděle je tedy jakýmsi bohem a nekonečně mocnou bytostí.

Andělé mají na starosti chod Vendarielu a Kolteš se, pokud možno, do řízení sféry nijak neplete. Zasahuje pouze tehdy, kdy je potřeba něco opravit či když nějaká událost přímo narušuje chod sféry.

Když si Kolteš myslí, že je na čase stvořit další Anděle, vybere si z duší, které prošly branou z Nudielu a ty promění na své nové služebníky, kteří mu musí sloužit v opečování sféry.

### Anděl

Andělé jsou jediným přirozeným obyvatelem Vendarielu. Po andělích se ve sféře pohybují již pouze duše zemřelých.

Andělé jsou 2,5 metru vysocí svalnatí lidem podobní humanoidé se 3 páry velkých pérnatých křídel vyrůzstajících ze zad. Mohou na sebe brát podobu jiných bytostí.

Jejich důvodem existence je být průvodcem ostatních po Vendarielu a obrana Vendarielu před neoprávěnými vetřelci.

Pokud jsou donuceni, jsou andělé děsiví válečníci a dokáží svými nebezkými čepelemi rozsévat smrt komukoliv, kdo by se pokusil narušit harmonii Vendarielu.

* Životy: 209
* Úroveň: 20
* Výzva: 4x16
* Atributy:
  * SIL: 24 (+7)
  * OBR: 25 (+7)
  * ODO: 20 (+5)
  * INT: 18 (+4)
  * CHAR: 25 (+7)
* Pohyblivost: 40 (na zemi), 50 (létání)
* Velikost: C
* Útočné číslo: Meč bastard (6/+1), +7 + 6/+1 + 10/+5 = 23/+6 (Meč bastard) 3x za kolo
* Základní obrana: +7 + 1 + 5 = 13
* Obranné číslo: Meč bastard (+2), Železný štít (+3), +7 + 1 + 10 + 2 + 3 = 23
* Typ: Světlá bytost, anděl
* Slabina: Temné prosby
* Rezistence: Nemagické zbraně
* Imunita: Nemá
* Dovednosti:
  * Akrobacie (14)
  * Atletika (18)
  * Postřeh (15)
  * Reflex (13)
  * Vůle (18)
  * Tichý pohyb (10)
* Zkušenosti: 200 000

Zvláštní schopnosti:
* **Vidění ve tmě (pasivní)** - Anděl vidí stejně dobře v naprosté tmě jako za dne.
* **Regenerace (pasivní)** - Anděl si regeneruje 5 životů za kolo.
* **Odvracení nehodných (rychlá akce)** - Anděl může 5x denně odvrátit všechny bytosti, které nepatří do sféry Vendariel. Pokud bytost neuspěje proti pasti Vůle (CHAR) vs. Vyšší moc monstra nebo Vůle (CHAR) cíle, dá se na bezhlavý úprk od Anděla a nemá vůli se k němu vrátit. Snaží se uniknout a bude s Andělem bojovat pouze v případě, že jí sám Anděl napadne.
* **Šampion nebes (speciální akce)** - Anděl zná všechny bojové triky válečníka, všechna kouzla vitální magie a všechny prosby klerika (bez zaměření) a může použít jakýkoliv trik nebo kouzlo 1x za 3 kola bez ohledu na adrenalin, manu nebo přízeň. Každé z kouzel a proseb může však použít pouze 1x denně.
