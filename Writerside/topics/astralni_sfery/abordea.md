![Krajina Abordeyi](abordea.png)

# Abordea

Do této sféry se dostávají duše těch, kteří prošli bránou z Nudielu.

Abordea je sféra, kde trest má nadvládu nad těmi, kteří si nezaslouží klidnou smrt, ale věčná muka.

Jedná se o pustou a skalnatou zemi, kde láva vyvěrá ze země, mráz mrazí do morku kostí, v bažinách bublá kyselina, místo vody v řekách teče krev a hory jsou tvořeny lebkami mrtvých. V této pustině žijí běsové. Podlá stvoření, která se snaží ukojit své tužby v mučení ubohých duší.

do Abordey se mohou dostat pouze duše z Nudielu, které jsou místním upírem odsouzeny k bytí v trýzni, případně duše, které se upíší běsovi.

Pokud se do Abordey dostane duše, která zde nemá co pohledávat, běsové nedělají rozdíly. Duši chytí a začnou s mučením.

Astrálním lordem Abordey je Halis. Paní touhy, neřesti, tyranie, ničení a nadvlády nad ostatními. Halis má perverzní úchylky a stejní jsou i její běsové.

Zvláštností Abordey je pojetí času. Oproti Astarogu na Abordee utíká čas daleko rychleji. To, co se může na Astarogu zdát jako pár týdnů, bývá několik let v Abordee.

Běsy obecně nelze zabít, ale pouze zahnat zpět do Abordey. Jediným místem, kde zabít běsa, je přímo na Abordee případně pomocí nebezkých ostří andělů.

Abordea je sféra, která vznikla na základě vesmírných principů chaosu a stínu.

## Obyvatelé Abordey

### Halis

Halis na sebe může brát jakoukoliv podobu, ale nejčastěji je zobrazována jako žena s rohy na hlavě a bičem v ruce.

Halis udržuje běsy v pevně stanovené hierarchii s jasnými pravomocemi a nároky na kouzelné předměty, které mohou běsové na svých cestách do materiální sféry používat.

Halis totiž posílá běsy do materiální sféry, aby přivedly nové duše a ty se staly novými běsy. Takové duše se musí takzvaně upsat běsu, kdy vlastní krví dobrovolně podepíše smlouvu o zaprodání své duše pekelné sféře.

### Běsové

Běsové existují v mnoha podobách. Někteří pouze pro to, aby mučili duše, jiní pro to, aby lákaly duše ostatních k upsání se samotnému peklu. Upsané duše jsou postupem času přeměněny v nové běsy a tím se doplní stavy běsů.
