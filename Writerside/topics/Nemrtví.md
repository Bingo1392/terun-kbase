# Nemrtví

Nemrtví jsou bytosti s duší, jejiž jedna část duše pobývá v matriálním světě a druhá část v astrální sféře Nudiel. 

## Jak nemrtvý může vzniknout

Nemrtvá bytost může vzniknout až po smrti. Duše bytosti standardně cestuje do sféry Nudiel a pak dále do dalších astrálních sfér. V případě věřících v Sénanty, jejiž duše míří nejdříve na Kalakus.

Pokud má duše nevyřízené záležitosti v materiálním světě, nebude moci opustit Nudiel a její duše bude rozpolcena mezi Nudielem a materiální sférou. Takovým způsobem vznikají přirození nemrtví - často ve formě duchů.

Druhou možností je povstání nemrtvého pomocí magie. Nekromant, jak jsou čarodějové s touto schopností nazývání, pomocí magie rozpoltí duši zemřelého. Část jeho duše zakleje zpět do ostatků. Záleží na druhu nemrtvého, ale někdy je do ostatků zakleta pouze část se základními pudy, jindy i s myslí nemrtvé duše.

V obou případech je duše rozpolcena na 2 části. Jedna část je spjata s ostatky bytosti. Druhá část je spjata se sférou Nudiel. Pokud se duše v době vzniku nemrtvého nacházela již v jiné sféře, bude násilně stažena zpět do Nudielu. Toto chování duše je pro Sénanty naprosto nepřípustné, jelikož ztratí kontrolu nad duší zemřelého a jeho duše už nikdy nenajde cestu zpět na Kalakus. Z toho důvodu je víra v Sénanty založena proti nekromancii a tvorbě nemrtvých.

## Dopad rozpolcení duše na její cestu astrálními sférami

Duše nemůže cestovat astrálními sférami do konečné destinace. Je to dáno svázáním s ostatky v materiální sféře. Jediná astrální sféra, kde může část duše zemřelé bytosti přebývat, je nejbližší sféra Nudiel - sféra mrtvých.

Do této sféry odchází duše každého tvora, který zemře. Nicméně pokud se duše nachází již v jiných sférách, je násilím vtažena zpět do Nudielu. Díky tomuto fenoménu se Nudielem prochází zbloudilé duše - některé více přítomné, než jiné.

Duše se stane opět kompletní, jakmile je nemrtvý řádně zničen. V tu chvíli se rozpolcená část duše z materiální sféry opět spojí s částí duše z Nudielu a takto sjednocená duše může pokračovat dále.
