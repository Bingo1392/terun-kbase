# Druidismus

Druidismus nebo-li vzývání matky přírody a jejích sil. Druidismus je o navázání pouta s matkou přírodou a schopnosti ovládat její síly.

Příroda jako taková má moc, kterou jí předala Bohyně Úna. Úna byla paní rostlin, vláhy a veškerého hmyzu. Kořeny jejích rostlin je prorostlá celá planeta a tím drží vláhu v zemině. Úna se rozhodla celou svojí sílu darovat svým dětem a tak se samotná příroda stala magickou. Ti, co dokáží s přírodou navázat užší vztah také dokáží využívat jejích magických schopností a určitým způsobem jí ovládat. Pro druidy je slovo Úna ekvivalentní slovu příroda.

Druidismus nemá nějakou jasně danou příručku, jak se chovat - veškeré umění je předáváno z druida na druida. Kromě souboru pravidel, kterým druidi říkají Druidský kodex je často přímo na druidovi/lešenovi, jak se bude chovat. Druidi a lešeni slouží ve společnosti mnoha účelům:

- *Vzdělání lidí a filozofické školy:* Druidové zakládají školy pro vzdělání bohatých a vedou filozofické kroužky, kde filozofují nad otázkami vzniku a koloběhu života.
- *Léčení:* Druidi jsou vyhledávanými léčiteli. Lidé jim nosí všelijaké dary a oni léčí jejich příbuzné.
- *Duchovno, rituální vykonavatelé a rádci:* Druidi plní úlohu rádců z pohledu náklonosti duchů přírody, vykonavatelů různých ceremoniálních rituálů a obecných duchovních průvodců tím, co je správné a co už není.

*Druidský kodex* je soubor pravidel, který musí všichni druidi a lešeni dodržovat. V podstatě se v něm píše, že by měli druidi pomáhat všemu živému a snažit udržovat svět v rovnováze. Divočina a civilizace by spolu měly žít v harmonii a ne spolu neustále soupeřit. Důležitým bodem kodexu je to, že pokud v určité oblasti již nějaký druid působí, jiný druid by mu měl tuto oblast zanechat a přesunout se jinam. Je tedy vyloženě zakázáno, aby druidové mezi sebou soupeřili. Pomoc mezi druidy je však podporována a jedná se o určitý znak vyspělosti a úcty.

*Druidský sněm* je několikadenní veselí a sněm druidů. Tato událost se již po staletí koná vždy na stejném místě hluboko ve hvozdu. Všichni druidi a lešeni se mohou tohoto sněmu účastnit. V rámci sněmu vystupuje několik náhodně zvolených řečníků (většinou je řečníků více, než je možné stihnout), kteří mohou nahodit téma o kterém se poté dlouhé hodiny diskutuje. Témata mohou být vskutku různorodá od filozofických až po světská. Na sněmu se také probírají body na změnu druidského kodexu nebo se apeluje na konkrétní body, které se mohou zdát, že jsou méně dodržovány. Také se na sněmu rozhoduje o druidských hříšnících, případně se hlasuje o Arcidruidovi.

*Zlodruid* je označení pro vyhozeného druida z druidského společenství. Jedná se o druidy, kteří se hrubě provinili proti druidskému kodexu a bylo na sněmu odsouhlaseno, že nemají v druidském společenství co dělat. K tomuto výsledku se však na druidském sněmu dojde málokdy. Ve většině případů sněm vyžaduje nápravu a druid často poslechne a náhradu sjedná.

Hierarchie Druidského společenství:

- *Arcidruid* - nejvyšší druid druidismu. Je volen Lešeny a ustanovuje změny v druidském kodexu. Nicméně ačkoliv on je ten, který fakticky dělá změny v druidském kodexu, dělá tyto změny na základě hlasování ostatních Lešenů. Arcidruid je volen na doživotí.

- *Druid* - Druidové jsou zkušení Lešeni, kteří již pronikly do tajů přírody do té míry, že dokáží ovlivňovat náladu či probuzení hvozdu. Účelem druidů je starat se o hvozd a kázat obyčejným lidem o důležitosti souznění s přírodou. Druidi mají poměrně velkou volnost. Mohou se usadit a řešit problémy místní komunity, nebo mohou cestovat a pomáhat poutníkům. Důležité je, aby se chovali dle druidského kodexu. Všichni druidi se mohou účastnit druidského sněmu, který se koná jednou ročně a jedná se o několikadenní záležitost. Na tomto sněmu mohou hlasovat o změnách druidského kodexu či volit arcidruida. Také zde probírají probuzenost jednotlivých hvozdů a řeší, aby se hvozdy nevymkly kontrole.

- *Lešen* - Lešeni jsou druidi, kteří ještě nemají schopnost probouzet či uspávat hvozd. Splnili Lešenské zkoušky a znají základy pouta s přírodou. Lešeni buď pomáhají místním komunitám nebo cestují po světě a pomáhají, jak mohou. Mnoho Lešenů pomáhá se společenskými obřady typu svatba či pohřeb. Lešeni se mohou účastnit druidského sněmu, ale nemají hlasovací právo. Často také Lešeni plní mise zadané nějakým druidem, který buď nemá na tyto úkoly čas nebo chce dát Lešenovi možnost se ukázat.

- *Poupan* - Jedná se o učedníka na druida. Není ještě tak schopný, aby dostatečně navázal spojení s přírodou. Většinou se jedná o mladé chlapce nebo dívky do 18 let věku.

## Další charakteristiky

- *Symbol:* trojitá pravotočivá spirála točená od vnějšku dovnitř
- *Finance:* druidi žijí pouze z darů od lidí, kterým pomáhají. Je obecně známo, že je nutné druidovi přinést nějaký dar, aby vykonal nějaký rituál či zázrak. To samé platí pro Lešeny. Druidi, kteří jsou součástí šlechtických dvorů bývají ti nejmocnější a často se stávají i kořenovými druidy.
- *Otevřenost:* druidy se mohou stát i ženy a neexstuje žádné omezení, které by jim zakazovalo stát se Lešenem či Arcidruidem.

## Literatura, umění a předávání znalostí

V rámci Druidismu se předávají znalosti ve většině pouze ústně. Velkou měru na tom, jak tyto znalosti předávat má i druidský sněm, který zároveň definuje druidský kodex. Když už něco musí druidé zapsat, zapisují to ve starých druidských runách.

### Druidský kodex

Kodex, podle kterého se musí všichni druidové chovat. Pokud se najde jedinec, který nedodržuje kodex, je takový jedinec nahlášen na druidském sněmu. V rámci sněmu se může obviněný bránit. Na konci sněmu je vydán rozsudek a obviněný musí v případě viny napravit své činy. V krajním případě může být z druidského společenství vyloučen. Takovému druidovi se přezdívá zlodruid.

**Pravidla druidského kodexu**:

1. Harmonie s přírodou
    * Respektuj a ochraňuj přírodu a její obyvatele, jelikož všechen život je propojen.
    * Neúčastni se drancování přírodních zdrojů a vždy se zasazuj o navrácení rovnováhy.
2. Rovnováha života a smrti
    * Smrt je součástí přirozeného životního cyklu. Nezasahuj do zákona přirozené smrti, jedině pokud by byla narušena rovnováha ekosystému.
    * Uctívej duchy zemřelých a nabízejte jim klidný přechod do posmrtného života
3. Ochránce divočiny
    * Služte jako ochránce divočiny a braňte ji před těmi, kteří jí bezdůvodně poškozují.
    * Sdílejte znalosti o divočině s těmi, kteří chtějí žít v soužití s přírodou.
4. Uvážlivá magie
    * Nikdy neužívejte magii k vykořisťování nebo ovládání přirody či jejích tvorů.
    * Nepoužívejte destruktivní magii, která by mohla poškodit krajinu. K takovým prostředkům sáhněte až v tom nejzašším případě k sebeobraně.
5. Spřízněnost se zvířaty
    * Chovejte se ke zvířatům jako ke spojencům či přátelům.
    * Nevyužívejte zvířata pro osobní prospěch a nehoňte je ke sportovním účelům.
6. Posvátná místa
    * Chraňte posvátné druidské háje, starobylé stromy a další přírodní místa moci.
    * Většinu rituálů a obřadů provádějte na těchto místech, abyste udržely jejich posvátnou podstatu.
7. Komunikace s duchy
    * Komunikujte s duchy elementů a žádejte je o radu.
    * Nemanipulujte s duchy elementů proti jejich vůli.
8. Spojenci podobných myšlenek
    * Spolupracujte s dalšími druidy, hajnými a těmi, kteří následují druidský kodex.
    * Sdílejte znalosti a nápady mezi svými spojenci.
9. Naprostá rovnováha
    * Usilujte o rovnováhu ve svém vlastním životě. Cesta druida znamená jak lásku, tak destruktivní aspekty přírody.
    * Vyhýbejte se extrémním ideologiím a názorům, které mohou rovnováhu narušit.
