# Sénantská víra

Sénantská víra je založena na víře v bytosti zvané Sénanti a ve stvoření světa dle knihy zvané Sénanta.

V Sénantě lze nalézt jak se chovat ve společnosti, která je hodna Sénantské náklonosti. Jsou tam také popsány události od vzniku světa, přes příběhy samotných Sénantů, kteří vystupují jako bohové až po vznik Sénantské církve, což je organizace, která sdružuje kněží a všechny věřící, aby měla víra svůj jasný řád.

Kněží sénantské církve jsou uskupeni do jasné hierarchie, kde každý má své pravomoce a povinosti vůči církvi, nadřízeným, podřízeným a v neposlední řadě také věřícím.

Sénantská víra se tedy projevuje pevným řádem, politickou mocí, majekty, ale také mocí magickou, jelikož Sénanti svým kněžím propůjčují magické schopnosti.

Úlohou Sénantské církve je:

- Rozšíření víry v Sénanty a tedy rozšíření základny věřících.
- Spojovat společnost pod jednotné hodnoty.
- Dohlížet na bezpečnost lidí před astrálními bytostmi.
- Dohlížet na bezpečnost magie a potlačení zakázaných praktik.

Kdysi se Sénantská církev rozdělila na 2 části: Sluneční Zirkul a Měsíční Zirkul. Sluneční Zirkul je odnož daleko striktnější a různé tresty za odchýlení se od učení Sénantů jsou daleko vyšší, kdežto naproti tomu existuje též Měsíční Zirkul, který je ke svým věřícím daleko tolerantnější.

## Sluneční Zirkul

Je ve svých zásadách naprosto striktní. Někdo by mohl říct, že v některých případech i krutý. Na druhou stranu se jedná o pravidla, která jsou pro všechny stejná a všichni je musí bez výjimky dodržovat. Ve Slunečním Zirkulu se na druhé šance nehraje.

Oproti Měsíčnímu Zirkulu nemá Sluneční Zirkul žádnou centralizovanou autoritu, která by je sjednocovala. V každé zemi vládne vlastní Patriarcha, který je nejvyšším představitelem církve.

To může také znamenat, že v každé zemi je interpretace Sénanty trochu jiná.

### Zemská církevní hierarchie Slunečního Zirkulu

Úlohou kněžích je rozšiřování víry a správa dosavadního území (klerie).

- *Patriarcha* - je nejvyšším Klerusem v zemi. Patriarcha je volený doživotně všemi Klerusy v zemi.
- *Klerus* - kromě toho, že je sám převorem je také správcem Klerie, což je územní celek. Klerus je zodpovědný Patriarchovi. Klerus je doživotně volen všemi převory z Klerie a musí mu být alespoň 35 let.
- *Převor* - vykonává rituály. Převorem se může stát pouze Makér s minimálně 5 letou praxí (nejdříve tedy ve 27 letech). Převor má své svaté místo, kde tyto rituály dělá. Ve městech to bývá chrám, na vesnicích kopec se soškou či palouk na kraji lesa. Převor má většinou na starosti několik vesnic, které objíždí nebo se střídá s jinými převory v městských chrámech.
- *Makér* - převorův pomocník. Musí mít za sebou alespoň 7 let monachské praxe (takže nejdříve ve 23 letech). Pomáhá převorovi s rituály a sám se učí, jak tyto rituály vykonávat.

### Monasterum

Monastera jsou podobně jako kláštery místa tvrdé dřiny, práce a učení. V monasterech se učí o astrálních bytostech, přepisují se zde knihy a jiné písemnosti. Monastera mohou mít různé zaměření a ty nejrozšířenější jsou knihovna, vězení, pěstírna zvláštních rostlin, chov zvláštních bytostí.
Všem v monasteru se říká monachové. Monachové obecně nejsou nijak placeni a ani sami neplatí monasteru nic. Provoz monasterů je placen z poladny zemské církve.

- *Majordomus / Majordoma* - je hodnost správce monastera. Je držitelem monasterské pokladny a doživotně je tato hodnost udělována Patriarchou.
- *Kolerant / Koletantka* - pomocník Majordoma. Koleranta si volí sám Majordomus a může jím být i naprostý nováček. Kolerant je placen z Klášterní pokladny.
- *Zaklínač* - Ochránce světa před temnými bytostmi. Je zručný v magii. Zaklínačem se může stát pouze discipl, který má za sebou alespoň 4 roky studia magie.
- *Discipl* - učedník magie v monasteru. Učí se zakladům magie, více do hloubky se zabývá astrálními bytostmi a temnými uměními. Disciplem se může stát pouze monach s minimálně 3 roky monachské praxe a svolením Majordoma.
- *Otec / Matka* - je hodnost učitele. Nutnost minimálně 3 roky mnišské praxe. Jedná se o zaměstnání v klásteře. Otec je tedy placen z klášterní pokladny.
- *Bratr / Sestra* - základní hodnost monacha/monašky. Monachy nebo monaškami se mohou stát ti, kdo mají populu. Nejdříve je to možné v 16 letech. Slouží v monasterech, kde se starají o jeho chod a vzdělávají se o astrálních a magických bytostech.

## Měsíční Zirkul

Měsíční Zirkul je ke svým věřícím volnější. Nemá tak striktní pravidla ani těžké tresty za občasné provinění vůči nim. V Měsíčním Zirkulu se obecně věří ve druhou šanci a možnost nápravy.

### Úklava

Úklava je sněm všech Laterciů a ExLaterciů. V Úklavě se Laterciové dohadují nad trendy ve výkladu Sénanty a nad hrozbami, které mohou astrální bytosti pro lidstvo představovat.

### Hierarchie Měsíčního Zirkulu

Zirkul jako takový je placen z výnosů vlastního území a hlavně z pokladen jednotlivých zemských církví.

- *Narion* - je nejvyšším představitelelem Měsíčního Zirkulu. Narion je volen doživotně z Galkusů.
- *Galkus* - je bývalý Latercius a nynější Klerus, který má doživotní právo zasedat v Úklavě.

### Mezinárodní bojové řády

Řády mají určitý účel a jsou placeny z pokladny Měsíčního Zirkula. Sídlo řádu je většinou hrad, ale v různých částech země mohou mít skromější zázemí.
Řády jsou tedy nadnárodní organizace, nicméně jejich služby je možné pronajmout.

- *Velmistr řádu* - má na starosti chod řádu. Je zodpovědný pouze Narionovi, kterému podává své reporty.
- *Mistr řádu* - mistrem se může stát pouze rytíř s 10 letou praxí v řádu. Jeho úkolem je učit ostatní členy řádu a vést je v bojových operacích.
- *Rytíř řádu* - pouze šlechtici nebo aristokraté můžou být rytířem řádu. Šlechtic oddaný duševní rovnováze, etiketě a umění boje. Rytířem se může stát pouze muž a náleží mu renta, kterou mu vyplácí řád.
- *Seržant* - neurození členové řádu, kteří jsou v řádu alespoň 3 roky a mají za sebou první ostré nasazení se stávají seržanty. Seržanti mají týdenní plat a mohou si koupit od řádového provianťáka za dobrou cenu řádové vybavení.
- *Akvanýr* - základní hodnost člena řádu. Vykonávají praktické činnosti pro údržbu řádu. Několikrát týdně se cvičí v boji. Členem řádu se můze stát pouze mnich s minimen 3 let mnišské praxe.

### Zemská církevní hierarchie Měsíčního Zirkulu

Úlohou kněžích je rozšiřování víry a správa dosavadního území (klerie). Každá země má svoji hierarchii v jejíž čele stojí Latercius.
Zemská církev je financována z daňových odvodů, z výnosů vlastních sídel a případně z mimořádných darů.

- *Latercius* - je nejvyšším Klerusem v zemi. Latercius je volený Klerusy každých 5 let a je možné jej zvolit znovu opakovaně. Latercius chodí na pravidelné sněmy zvané Úklava. Latercius má v zemi, kde působí, čest korunovat panovníka.
- *Klerus* - kromě toho, že je sám opatem, je také správcem Klerie, což je územní celek. Klerus je zodpovědný Laterciusovi. Klerus je doživotně volen všemi opaty z Klerie a musí mu být alespoň 35 let.
- *Opat* - vykonává opatské rituály. Opatem se může stát pouze Makér s minimálně 5 letou praxí (nejdříve tedy ve 27 letech). Opat má své svaté místo, kde tyto rituály dělá. Ve městech to bývá chrám, na vesnicích kopec se soškou či palouk na kraji lesa. Opat má většinou na starosti několik vesnic, které objíždí nebo se střídá s jinými opaty v městských chrámech.
- *Makér* - opatův pomocník. Musí mít za sebou alespoň 7 let mnišské praxe (takže nejdříve ve 23 letech). Pomáhá opatovi s rituály a sám se učí, jak tyto rituály vykonávat.

### Zemské Společenství mágů

Společenství mágů je větev zemské církve, jehož členové se zabývají ochranou Sénantských věřících před nadpřirozenými bytostmi a astrálními bytostmi.
Majetkem společenství mágů jsou různé enklávy a magické školy.
Zemské společenství mágů je placené z pokladnice zemské církve. Své služby však mohou prodávat dalším.

- *Nejvyšší Magnus* - Zpracovává výsledky z misí jednotlivých enkláv. Rozhoduje o misích většího rozsahu a má pravomoc dosazovat Magnuse do jejich pozic. Nejvyšší Magnus je zodpovědný pouze Laterciovi. Nejvyšší Magnus je volen ostatními Magnusi na doživotí, ale jeho pozice musí být schválena Laterciem i panovníkem země.
- *Magnus* - Velící Mág enklávy či magické školy. Pravidelně podává hlášení Nejvyššímu Magnusovi o výsledcích misí, které enkláva či škola provádějí.
- *Mág* - Ochránce světa před astrálními bytostmi. Je zručný v magii. Mágem se může stát pouze discipl, který má za sebou alespoň 4 roky studia a zvládl udělat magickou zkoušku, která se skládá z teoretické, praktické (praktická bývá v přemožení náhodně vybrané astrální bytosti) a také písemné části, která se do hloubky zaměřuje na jeden aspekt magických ingrediencí nebo bádání po nových kouzlech. Mágové mohou učit na škole magie.
- *Discipl* - učedník magie na škole magie. Učí se zakladům magie, více do hloubky se zabývá astrálními bytostmi, alchymií atd. Disciplem se může stát pouze mnich s minimálně 3 roky mnišské praxe. Školu si musí každý platit sám. Platí se na začátku za celé 4 roky a žák může být vyhozen bez náhrady za porušení kázně.

### Zemské Kláštery

Kláštery jsou místa tvrdé dřiny, práce a učení. V klášterech se učí o astrálních bytostech, přepisují se zde knihy a jiné písemnosti. Kláštery mohou mít různé zaměření a ty nejrozšířenější jsou knihovna, vězení, pěstírna zvláštních rostlin, chov zvláštních bytostí.
Všem v klášteře se říká mniši. Mniši obecně nejsou nijak placeni a ani sami neplatí klášteru nic. Provoz klášterů je placen z poladny zemské církve.

- *Majordomus / Majordoma* - je hodnost správce kláštera. Je držitelem klášterní pokladny a doživotně je tato hodnost udělována Laterciem.
- *Kolerant / Koletantka* - pomocník Majordoma. Koleranta si volí sám Majordomus a může jím být i naprostý nováček. Kolerant je placen z Klášterní pokladny.
- *Otec / Matka* - je hodnost učitele. Nutnost minimálně 3 roky mnišské praxe. Jedná se o zaměstnání v klásteře. Otec je tedy placen z klášterní pokladny.
- *Bratr / Sestra* - základní hodnost mnicha. Mnichy nebo mniškami se mohou stát ti, kdo mají populu. Nejdříve je to možné v 16 letech. Slouží v klášterech, kde se starají o jeho chod a vzdělávají se o astrálních a magických bytostech.

## Panteon bohů sénantské víry

Věřící věří v celý panteon bohů, ale často mají některého svého oblíbeného boha. Většinou tento oblíbený bůh souvisí s místní svatyní konkrétního boha.

### Arkála

Paní krásy, vášně, tance a umění, ale také nevinosti, čistoty, lásky. Svým tělem je schopna poblouznit kdekoho.

Je také paní všech květin, nevinných zvířat a vzájemné a nefalšované pomoci.

- *Symbol:* Srdce

### Edon

Bůh protikladů. Na jednu stranu je pánem světla, tepla, milosrdenství, nového života a síly.

Na stranu druhou je pánem ohně, hněvu, zkázy a chaosu.
Jeho ničivé schopnosti jsou obrovské a veškerý život mu musí být vděčen za jeho dobrou povahu.

- *Symbol:* Kruh, ze kterého z jedné strany sálají teplé životodárné paprsky a ze strany druhé šlehají smrtonosné a pohlcující plameny chaosu.

### Gizela

Paní znalostí, historie, map a vrchí kronikářka. Patronka veškerého akademického učení.

Gizela je také zvaná poutnice a objevitelka dalekých krajů.

- *Symbol:* Slunce na obzoru s písmenem M (jako Moudrost) uprostřed.

### Higva

Paní snů a vizí, pokušitelka a našeptávačka. Dokáže ovlivňovat myšlenky jiných a dokonce tvořit nové myšlenky či vize.

Higva umí dodat odvahu všem, co jsou v nesnázích či vnést strach do srdcí těm, kteří si nic jiného nezaslouží.

Dokonce dokáže vytvořit úplně jiné vzpomínky v takovém rozsahu, že bytost naprosto zapomene čím byla dříve.

Higva si ráda hraje s jinými bytostmi a neváhá našeptávat a ovlivňovat myšlení jiných - buď pro svůj vlastní prospěch nebo jen pro pobavení.

- *Symbol:* Levotočivá spirála (odvíjeno od prostředka)

### Hós

Soudce a pán řádu. Potrpí si na jasných pravidlech a jejich dodržování. Dokáže však najít pochopení pro konkrétní situaci a je brán jako spravedlivý.

Hós je také pánem moci. Dokáže moc ostatním darovat, ale také ji vzít. Díky tomu je brán za nejmocnějšího sénanta, jelikož v jeho blízkosti může být moc ostatních sénantů mizivá.

K Hósovi se modlí všichni, kteří hledají moc a ti, kteří si chtějí moc udržet.

Hós je držitelem artefaktu Hůl pravdy, kterou užívá  pro rozřazení duší, když přijdou na Kalakus. On určuje, zda barva, kterou hůl začne vyzařovat znamená cestu na Heldejm nebo na Doran.

- *Symbol:* Váhy postavené na meči

### Kalest

Pán moří a jezer. Pán nad veškerou vodou. Kalest je pánem podvodního světa. Vládne všem bytostem pod vodou.

- *Symbol:* Vodní hvězdice

### Kastýna

Utěšitelka bolesti, paní klidu a harmonie. Paní života, zdraví a prosperity. Je brána jako vzor všem ženám.

Její prací je starání se o domácnost a děti, udržovat vždy teplo domova a připravovat chutné pokrmy pro svojí rodinu.

Je také brána jako skvělá hostitelka, která je schopna připravit výtečnou hostinu pro všechny.

Dokáže se postarat o raněné a pomoci jim na těle i na duši.

- *Symbol:* Plamen / ohniště

### Liadan

Šampion a hrdina. Pán ctností a spolehlivý přítel. Je patronem všech rytířů a nebojácných hrdinů, kteří se rozhodli čelit svým strachům a překonat je.

Je také patronem všech, kteří chtějí své schopnosti vypilovat k dokonalostí těžkou dřinou a sebekázní.

- *Symbol:* Růže a štít

### Mandir

Pán horstva a zemětřesu. Je patronem všech horníhů, obráběčů kovů či drahých kamenů nebo kameníků. Je také pánem zručnosti, nástrojů, řemeslné práce a perfekcionizmu.

Dokáže formovat horninu, tvořit sopky, ve kterých je schopen namíchat nové typy horniny, krystalů a jiných nerostů.

Mandir má na svědomí nezpočet sénantských artefaktů a mocných předmětů. Má dar rozpoznat, jaký předmět dokáže nejlépe padnout a reflektovat sílu nositele. Jeho smysl pro krásu potom dává vynaleznout opravdové řemeslné skvosty ať už v oblasti sochařství, kovářství šperkařství či jiných řemesel.

- *Symbol:* Zkřížená kladiva

### Ulios

Mistr lovu a pastí. Jeho úkolem je učit živé bytosti přežít a lovit jiné.

Ulios je nepřítelem nepřirozeného a loví hlavně zkažené a vadné kusy. Má rád řád a příčí se mu chaos. Také je nepřítelem zkažené chamtivosti a snaží se zabránit ohrožení druhů kvůli nadměrnému lovení.

Obecně je tedy brán jako pán rovnováhy, který se vždy postaví na stranu ohroženého druhu.

- *Symbol:* Lovecký roh

### Yster

Pán nebes, vichrů a bouří. Vládne hromem a bleskem, dokáže zahustit nebesa tak, že odráží nebo pohlcují světlo.

- *Symbol:* Blesk

## Literatura, umění a předávání znalostí

Hlavním zdrojem vědění a předávání znalostí je kniha zvaná Sénanta. Tato kniha ujednává, jak vznikl vesmír a svět kolem nás. Také seznamuje čtenáře s mocnými bytostmi zvanými Sénanti a také s tím, jak by měli uctívači sénantů žít pro dobrý a spokojený život.

V rámci víry jsou velmi důležité takzvané ikony. Jedná se o rozkládací obrazy, které zachycují nějaký výjev popsaný v Sénantě. Tyto ikony mohou (ale nemusí) mít magické účinky. Téměř v každém chrámu lze nějakou tu ikonu najít.

Vyprávění a posvátná psaní se předávají hlavně pomocí jazyka známého jako Esteron nebo Esteronština a pomocí písma zvaného Herbrinské písmo. Klerikové Sénantské víry káží při bohoslužbách přímo ze Sénanty. Překládají svatý text a přibližují tak události ze života Sénantů i těm, kteří neumějí číst či neumějí Esteronsky.

## Esteronština a Herbrinské písmo

> TBD - dodělat

## Mytologie a historie Astarogu dle Sénanty

> TBD - dodělat