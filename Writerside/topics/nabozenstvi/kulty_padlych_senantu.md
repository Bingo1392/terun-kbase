# Kulty padlých sénantů

Kulty padlých sénantů jsou v podstatě víra v mocné sénanty, kteří se rozhodli odlišit se od ostatních sénantů. Sénanti a sénantská víra je v konfliktu s těmito padlými sénanty a jejich kulty. Tam, kde vládne sénantská víra bývají uctívači kutlů padlých sénantů nuceni vzývat v utajení nebo čelit zákonům.

Kulty spolu nijak zvlášť nespolupracují na rozdíl od panteonu sénantů v rámci sénantské víry.

## Literatura, umění a předávání znalostí

Jelikož mají kulty padlých sénantů velmi blízko k sénantům jako takovým, jsou mezi uctívači padlých sénantů hojně užívané ikony, které ukazují nějakou významnou událost ze života sénantů - většinou ze života jimi uctívaného padlého sénanta. Některé tyto ikony jsou dokonce magické.

## Jednotlivé kulty

### Etfelův kult

Etfel je pánem tajemna, nepoznaného, nespoutanosti pravidly a svobody. Vždy je schopen přijít s alternativním řešením a zakládá si na svobodné volbě. Etfel pohrdá zbytečnými pravidly, na kterých si potrpí ostatní Sénanti. Je také pánem pochybností a nebojí se dívat se na věci z jiného úhlu, aby zpochybnil jejich postavení kladením nepříjemných otázek.

Oproti ostatním padlým sénantům není přímo v při se sénanty. Může chodit mezi nimi, ale je z pohledu sénantů nedůvěryhodný kvůli svému alternativnímu pohledu na řád. Stejně tak uctívači Etfela nejsou vyloženě loveni. Nejedná se tedy o zakázané náboženství, ale spíše o náboženství podivínů a těch, kteří nevěří v dosavadní řád.

Etfel svým stoupencům nic nenařizuje. Nemá žádná pravidla a je na výkladu každého z nich, jak chce svého boha vzývat.

Nicméně jako ostatní padlí sénanti dává svojí moc svým nejoblíbenějším stoupencům. Ti mohou užívat jak temné, tak bílé rituály. Etfel mezi tím nedělá rozdíly.

V rámci Etfelova kultu se nepředává učení žádnou konkrétní formou. Tím, jak je Etfelovo učení zaměřeno na individualismus a zpochybňování autorit, sám žádnou takovou ucelenou formu neprosazuje. Většinou se tedy jeho učení předává ústně, ale každý si má udělat vlastní názor. Etfelovo učení spočívá v tom, že se čtou úryvky z různých zdrojů nebo se mluví o reáliích, které se momentálně dějí a kázající kněz se snaží rozebrat situaci a navrhnout vysvětlení, proč si on myslí, že se tak děje nebo stalo.

- *Symbol:* Rovnostranný trojúhelník představující optickou prizmu

### Krentosův kult

Krentos je pán krutých bouří, síly, strachu a zneužívání slabostí ostatních. Nebojí se svojí sílu použít na ostatních a ukázat jim svojí dominanci.

Krentosův kult má svoji pevnou hierarchii:
* Prelát - Duchovní vůdce v zemi, který zastřešuje veškeré dění v rámci vzývání Krentose. Působí také jako soudce, pokud je nutné rozsoudit při mezi Vikáři či Kaplany. Prelát také určuje, pokud je potřeba dělat mimořádné Kretosovy rituály oproti těm standardním. Prelát sídlí v nejhonostnějším z chrámů Krentosova kultu. Většinou dělá pouze ty nejdůležitější rytuály a bývá součástí zemského dvora.
* Vikář - Vrchní kaplan enklávy. Má na starosti chod enklávy. Zasílá pravidelné reporty Prelátovi. Vikáře doprovází řeholníci, kteří jej chrání a prosazují jeho vůli mezi lidem. Vikář také bývá součástí dvora významného šlechtice, který působí na území, které zároveň spravuje i Vikář.
* Kaplan - Kaplan vykonává Kretosovy rituály. Tyto rytuály mají svůj řád a pevně stanovenou dobu, kdy jsou vykonávané. Kaplana na jeho cestách doprovází Řeholníci, kteří jej chrání a případně prosazují jeho vůli mezi lidem.
* Řeholník / Řeholnice - Základní hodnost v Kretosově kultu. Řeholník či řeholnice nesmí vlastnit žádný majetek kromě róby, což je jejich osobní šat.

Krentovi uctívači zásadně uznávají hierarchii těch nejsilnějších. Čím má tedy osoba větší moc, bývá také velmi fyzicky vyspělá. Slabost v takové společnosti nemá místo, je na ni ukazováno, je zesměšňována a tyransky potrestána.

Jednou do roka se v rámci enklávy Krentosova kultu koná Turtucha. Turtucha je akce, kde se může kdokoliv ucházet o povýšení. Dosáhnout povýšení znamená splnit některá kritéria dána pozicí a navíc je to vše doprovázeno pěstním soubojem, který je potřeba vyhrát a tím ukázat, kdo je najsilnější. Vítězové těchto soubojů získají danou pozici.

Jednou za 5 let se koná Krentosův soud, kde se kromě významných rituálů také koná soutěž o pozici Preláta. Původní Prelát odevzdá svůj titul a sám se musí účastnit soutěže. Vítěz této soutěže získá titul.

Informace se v rámci Krentosovi víry předává pomocí knihy zvané **Krentosovo učení**. Tato kniha vypráví o hrdinských činech, které Krentos vykonal a o tom, jak slabí musí poslouchat ty silné. Také vypráví o tom, že pokud je někdo silný, měl by si své správné místo prostě vzít.

- *Symbol:* Dva blesky v sevřené pěsti
- *Vzhled uctívačů:* Krentovi uctívači si zakládají na atletických postavách. Často posilují a proto má každý z uctívačů Krenta sílu alespoň na stupni 12. Tvá postava musí mít sílu alespoň 12, aby mohla být Krentovým uctívačem.

### Orlanin kult

Orlana je stvořitelkou draků a první jezdkyní na dracích. To ona dokázala přesvědčit ostatní sénanty, aby se staly draky. Je proto také označována jako paní draků, lží a klamů.

Orlanin kult uctívá kromě samotné Orlany i draky, které pomohla stvořit. Draci jsou bráni jako nositelé apokalypsy a věří se, že až přiletí jezdci na dracích, svět bude zahlcen do chaosu.

Enklávy Orlaniných uctívačů nejsou tolik v jednotném kontaktu a každá z nich žije svým vlastním životem. Nicméně existuje v nich určitá hierarchie:
* Probošt - Je hlavním Paterem v rámci enklávy. Probošt si volí svého zástupce, který jej nahradí, až zemře.
* Pater - Pater vykonává rituály a káže Orlanino učení.
* Makér - učedník na Patera. Jeden Pater může mít několik takových učedníků, kteří pro něho dělají.

Orlaniny uctívači vidí v mnohém různá znamení, které jim Orlana dává, ale pokud se znamení nevyplní, berou to jako jeden z jejích klamů. Orlana je uctívána hlavně pro to, že uctívači věří, že jakmile přiletí dračí jezdci apokalypsy, Orlana své uctívače před jejími draky ochrání a v chaotickém světě se pak stanou pány a věrnými služebníky své královny Orlany.

V rámci Orlanina kultu se informace předávají pomocí knihy známé jako **Dračí apokalypsa**, která popisuje jednotlivé draky, jejich jména a vazby na ostatní. Také popisuje, jak draci vznikli a jak do toho všeho zapadá Orlana. Nakonec také popisuje, jak jednoho dne draci přiletí a zničí všechny nevěřící.

- *Symbol:* Dračí pařát
- *Vzhled uctívačů:* Orlaniny uctívači mají na těle velká dračí tetování.

### Talosův kult

Talos je pánem čistoty, ohně a cesty spásy. Je otcem všech, kteří mají pokřivenou mysl či duši. Talosovo učení tvrdí, že díky fyzickému utrpení lze očistit veškeré hříchy, které kdy byly napáchány. Neexistuje hřích, který by nešlo odčinit vlastní bolestí. Někdy je Talos znám také jako pán utrpení, pochmurného duševního zdraví, pokřivené mysli a obecně všech šílenců.

Talos si libuje v chaosu a jako takový si oblíbil element ohně. Ten se nebojí jakkoliv použít. Talosovi stoupenci věří, že veškeré zlé skutky se ukládají do kůže a díky ohni lze tyto nešvary vypálit a opět očistit bytost od nečistých myšlenek.

Talosův kult má svoji hierarchii, kterou převzali od Krentosova kultu:
* Prelát - Duchovní vůdce v zemi, který zastřešuje veškeré dění v rámci vzývání Talose. Působí také jako soudce, pokud je nutné rozsoudit při mezi Vikáři či Kaplany. Prelát také určuje, pokud je potřeba dělat mimořádné Talosovy rituály oproti těm standardním. Prelát sídlí v nejhonostnějším z chrámů Talosova kultu. Většinou dělá pouze ty nejdůležitější rytuály a bývá součástí zemského dvora.
* Vikář - Vrchní kaplan enklávy. Má na starosti chod enklávy. Zasílá pravidelné reporty Prelátovi. Vikáře doprovází řeholníci, kteří jej chrání a prosazují jeho vůli mezi lidem. Vikář také bývá součástí dvora významného šlechtice, který působí na území, které zároveň spravuje i Vikář.
* Kaplan - Kaplan vykonává Talosovy rituály. Tyto rytuály mají svůj řád a pevně stanovenou dobu, kdy jsou vykonávané. Kaplana na jeho cestách doprovází Řeholníci, kteří jej chrání a případně prosazují jeho vůli mezi lidem.
* Řeholník / Řeholnice - Základní hodnost v Talosově kultu. Řeholník či řeholnice nesmí vlastnit žádný majetek kromě róby, což je jejich osobní šat.

V Talosových chrámech vždy hoří nějaký oheň a dokud hoří, jsou jeho stoupenci ochráněni. Uctívači Talose věří v sílu ohně. Oheň je pro ně posvátný a dle nich očišťuje a zároveň odkrývá pravou a chaotickou povahu.

Ti, co chtějí rozšířit řady Talosových nejvěrnějších stoupenců, musí snést řadu bolesti. Řeholníkem, či řeholnicí se může stát pouze ten, který odpřísáhne doživotní službu Talosovi a navíc projde zkouškou ohněm, kdy je mu do těla rituálně vypáleno mnoho run a obrazců. Poté trvá několik týdnů, než se rány zahojí. Pokud toto stoupenec přežije, stane se z něho Řeholník.

V rámci Talosovy víry jsou všichni voleni na doživotí. Nicméně když někdo zemře či je rozšířeno pole Talosovo působnosti, je potřeba prázdné místo někým zaplnit. K tomu slouží takzvaný Rituál Talosovy přízně, který se koná jednou za 2 roky. Jedná se o setkání, na které mohou kandidáti na povýšení přinést hlavu nějaké nečisté bytosti. Co je nečistá bytost není nijak definováno, ale mělo by se jednat o bytost, která proti svému přirozenému bytí provedla nějaké hříchy. Když je tato hlava vhozena do ohně, magický oheň zvětší nebo zmenší svoji velikost - to záleží na tom, jak je Talos s obětí spokojen. Ten, jehož oheň je největší a nejjasnější, vyhrává volbu a nastupuje na prázdné místo.

Talosovo učení je dost striktní na povolenou literaturu. V podstatě jediná povolená kniha je kniha s názvem "Talosova slova". Jiné knihy jsou veřejně páleny a ti, u kterých se knihy najdou, potrestáni ohněm. V kniza "Talosova slova" je popsáno, jak by se měl každý chovat. Jsou v něm napsané zákony a také nabádáno k udání těch, kteří nějakým způsobem zákony nedodržují.

- *Symbol:* Srdce v ohni
- *Vzhled uctívačů:* Talosovi uctívači mají po těle mnoho rituálních popálenin a cejchů. Vzhledem k tomu, že musí vydržet mnohé bolesti, musí být odolní. Aby se postava mohla stát úctívačem Talose, musí mít minimálně odolnost 12.

### Fenelinin kult

Fenela je paní dominance, touhy, záště, perverze a sexu. Své touhy se nebojí naplňovat i když mohou být jakkoliv abnormální. Stejně tak káže svým věřícím.

Feneliny chrámy vypadají často jako bordely. Chodí tam nahé dívky i muži a duchovní mají své harémy plné sexu, ale i bolesti. Svazování, dominance, braní drog a jiné perverznosti jsou v těchnto chrámech na denním pořádku.

Fenelinin kult má svojí jasnou hierarchii
* Dolor / Dolora - Dolor je nejvyšší Sadomus v zemi. Většinou je součástí královského dvora, vykonává zemské rituály a ostatní důležité rituály.
* Sadomus / Sadoma - Sadomus je vykonavatelem tělěsných trestů či veřejných perverzí. Vykonává veřejnou službu, bohoslužby a kázání. Sadomus ukazuje veřejnosti, jak dosahovat některých tužeb. Vše ukazuje na otrocích k tomu vybraných.
* Dominus / Domina - Dominové vyslechnou tužby svých věřícíh a navrhnou, jak dosáhnout jejich ukojení. Jsou to cvičitelé a vlastníci sexuálních Otroků. Jejich jediným účelem je vybírat a cvičit otroky k tomu, aby naplňovali touhy Dominových věřících.
* Otrok / Otrokyně - Jedná se často o válečné zajatce a zajatkyně. Jsou cvičeni k tomu, aby naplňovali veškeré sexuální touhy svých pánů. Pokud se k tomuto účelu nehodí, jsou většinou posíláni do pracovních táborů či do chrámů, kde bývají připraveni jako oběti krvavých rituálů.

Otroci a obecně otroctví je základním stavebním kamenem Fenelinina kultu, kde se věří v dominanci určiné skupiny vyvolených nad ostatními. Nadřazenými často bývají obyvatelé nějakého města či státu. Otroci bývají často válečnými zajatci či obchodním artiklem. Jsou užíváni jako stavební či pracovní síla, ale také jako specialisté v harémech či jako oběti krvavých rituálů.

Ti, co se chtějí stát uctívači Fenelinina kultu, musí často být součástí nějakého etnika či kultury, ve které se kult vzývá. Nicméně mohou být i u zrodu nově vznikající enklávy Fenelinina kultu. Stát se Dominusem může v podstatě každý uctívač, stačí si zaregistrovat svůj harém u místního Sadoma. Takový harém musí splňovat standardy, které určuje sám Sadomus. Nicméně kromě sexuálních služeb se jedná i o obchodní místo, kde je možné prodat nebo koupit otroky. Být Dominusem tedy znamená nejenom duchovní povinnosti, ale také obchodní příležitost.

Sadomem se může stát pouze Dominus, který je pod křídly konkrétního Sadoma. Sadom funguje až do své smrti a volí si za sebe náhradu z jeho podřízených Dominů. Stejně tak funguje promoce v Dolora. Dolor je doživotní funkce a sám Dolor si volí svého nástupce z podřízených Sadomů. Pokud je nutné zřídit novou Sadomii, tak to má na starosti Dolor, který zvolí nového Sadoma - většinou ze známých Dominů či na doporučení jiných Sadomů.

V rámci Fenelinina kultu neexistuje kniha, která říká, jak by se měli věřící chovat, nicméně kolují mezi nimi různé Kamasútry a jiné knihy plné perverzních témat.

- *Symbol:* Pravotočivá sprirála
- *Vzhled uctívačů:* Uctívači Fenely si často nechávají dělat excesivní pírsingy na mnoha místech těla.
