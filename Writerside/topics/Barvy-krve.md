# Barvy krve

## Rudokrevci

Většina bytostí obývajících materiální sféru jsou rudokrevci. Devízou rudokrevců je jejich tvárnost. Oproti jiným bytostem je daleko jednodušší rudokrevce pomocí magie změnit na jinou bytost. Rudokrev má větší náchylnost na proudění Éterické energie ze slunce. Rozestavění planet v rámci kosmu může rudokrvi dodávat speciální vlastnosti, které je možné užít pro různé rituály.

## Manakrevci

Jsou bytosti, jejiž krev je nasycena magií. Mohou tedy přirozeně kouzlit nebo mít pro ostatní typy bytostí nadpřirozené schopnosti. Manakrev je pro čaroděje velmi zajímavý zdroj magické energie. Většina bytostí obývajících astrální sféry jsou právě manakrevci, a proto čarodějové velmi rádi zaplatí za ostatky bytostí s manakrví.

## Krvomízové

Krvomíza propůjčuje bytostem, kterým koluje v těle, měnit vlastnosti vlastního těla. To se provádí pomocí takzvaného kokonu, kdy tělo začne produkovat silně lepkavou tekutinu. Následně tato tekutina zaschne a vytvoří se kolem těla pevná krusta. Uvnitř krusty proběhne proměna těla a nakonec se jedinec ze svého kokonu vyklube.

## Zlatokrevci

Jedinými zlatokrevnými bytostmi jsou Sénanti. Jejich krev jim propůjčuje moc zkrotit nebezpečnou sílu Éterické many, která jiné bytosti zničí. Navíc jsou Zlatokrevci nezabitelní. Je možné zničit jejich tělesnou schránku, ale není možné zničit jejich duši či manipulovat s jejich vzpomínkami.

## Černokrevci

Černokrevci jsou nečisté bytosti, které vznikly za pomoci magie z jiných bytostí. Duše takové bytosti je zcela zničena a to pro ni znamená určitá omezení. Například některé druhy magie předpokládají existenci duše - taková magie na černokrevce nepůsobí. Nejhorší na tom však je, že po smrti na černokrevce nic nečeká. Jejich duše je zničena a pokud je zničeno i tělo, jejich vědomí přestává existovat. Jedná se vlastně o prokletí.
