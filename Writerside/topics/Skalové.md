# Skalové

Skalové jsou divočinou ošlehaným surovým rodem lidí, který si zvykl na drsný život mimo civilizaci. Tvoří spolu společenství, žijí v klanech, bojují mezi sebou a s přírodou, která je obklopuje či drancují civilizovaná království.

Skalové si nade vše cení hrdinství a velmi rádi si mezi sebou vyprávějí příběhy o hrdinských skutcích svých otců, dědů a vůdcích.

Ženy skalů jsou více nezávislé na můžích, než populské ženy. Některé dokonce vyráží na válečná tažení jako válečnice a bojují po boku mužů.

Skalové často věří v různé kulty padlých sénantů. Některé oblasti jsou však věrné slunečnímu či měsíčnímu zirkulu.

Ostatní rasy se na Skaly někdy dívají s despektem kvůli tomu, jak zacházejí
s ostatky svých předků. Skalové totiž věří, že jejich předkové jsou ti, kdo jim poskytuje jejich duchovní spojení s bohy. Kosti předků pak představují spojení jak spirituální tak i fyzické. Žádný slušný Skal by se nenechal zastihnout bez kostí svých nejvýznamnějších strýců, babiček, dědečků. A každý Skal, co za něco stojí, se snaží, aby i jeho kosti byly jednou uctívány. Kvůli tomu mají Skalové tendenci občas až nepřiměřeně riskovat a ostatní
se k nim proto můžou chovat přezíravě.

## Jméno a vzhled
Vyber z každého řádku jedno nebo si vymysli vlastní:
- **Jméno**: Gnarli, Tinza, Chorvi, Zynka, Jarge, Karchi…
- **Tvář**: Velké žluté oči, přivřené fialové oči, tenké rty zkroucené
v úšklebku, vyhublá tvář pokrytá jizvami…
- **Tělo**: Shrbené s dlouhými polámanými nehty, svaly
zdůrazněné fialovým tetováním, dlouhý černý spletený cop
na jinak holé hlavě…
- **Ozdoby**: Kůstky vpletené do copánků, nos propíchnutý kostí,
tetování rodokmenu, série kostěných náušnic…
- **Oblečení**: Oblečení z kožešin, pohodlná kazajka a kalhoty
v přírodních barvách, kožená suknice…

![Skalové](skal.png)

## Počáteční vlastnosti

Ke svým vlastnostem libovolně přiřaď hodnoty 6, 5, 5, 4, 3.

## Počáteční vybavení

- Kost důležitého předka (urči jaká a koho, malý nebo střední)
- Měšec s 5 stříbrnými (malý)
- 9 zásob (každá malý)
- Dlouhá kudla (zranění 2, krátký dosah, malý)

## Historie
- Při jednom z rituálů ti duch tvého předka poradil, ať se této
postavě držíš nablízku. Ví o tom? Proč ti to duch poradil?
- Tato postava tě vytáhla ze šlamastiky, když se ti ve snaze
dokázat svou hrdinskost povedlo něco obzvláště hloupého.
Co se stalo? Jak ti pomohla?
- S touto postavou jste se poprali kvůli kulturním rozdílům,
abyste se nakonec stali skvělými přáteli. O jaký kulturní
rozdíl šlo?

## Počáteční dovednosti

Skalové začínají s dovedností Hrdinský skutek.

## Základní dovednosti

### Hrdinský skutek

Můžeš si jeden z právě plněných úkolů označit jako hrdinský skutek. Máš bonus +2 k tahům Zkoumám a vyzvídám a Pouštíme se do boje, pokud souvisí s dokončením daného skutku. Hrdinský skutek můžeš kdykoliv vyměnit za jiný s vyšším hodnocením.

Neúspěch v hrdinském skutku tě tvrdě demoralizuje a ztratíš okamžitě dva hexy odhodlání.

Po dokončení skutku si dej jeden škrt do své význačnosti. Dva, pokud měl hodnocení šest a vyšší. Kdykoliv pak můžeš označit nový úkol.

Až uznáš, že tvá kariéra byla dostatečně významná, můžeš předstoupit před radu starších. Hoď si +hexy význačnosti. K tomuto hodu se nedá použít situace ani žádný další bonus nebo dovednost.

**Kompletní úspěch**: Tvé kosti jsou hodny předávání z generace na generaci. Získáš rituální tetování, určené jen ctihodným a všichni goblini s tebou budou jednat s nejvyšší úctou.

**Částečný úspěch**: Jsi na správné cestě, ale ještě ti velký kus zbývá. Ztrácíš tři hexy význačnosti, ale dostaneš další, velmi významnou, kost předka.

**Neúspěch**: Za tvou opovážlivost jsou ti odebrány všechny kosti předků a je ti zapovězeno znovu předstoupit před radu dokud nevykonáš úkol s hodnocením minimálně osm.

### Odvážný

Nikdo ti není schopný jakkoliv nahnat strach ani tě zastrašit. Naopak když vyhrožuješ nebo zastrašuješ ty, máš bonus +1.

### Ochranná ruka

Předek, jehož kosti nosíš, nad tebou drží ochranou ruku. Během tahu Táboříme můžeš položit otázku „Co je zde pro mě nejnebezpečnější?“ a tví předkové ti pošlou varování, ale i výzvu. Další den dokážeš neomylně najít cestu k tomuto nebezpečí, a pokud ho překonáš, získáš škrt k význačnosti.

### Pořádná výdrž

Tvá maximální vitalita se zvyšuje o jeden hex. Před libovolným
hodem si můžeš škrtnout jednu vitalitu a získat na něj bonus +1.

### Zbrklost

V boji můžeš na libovolný tah čerpat situaci do mínusu, stále ale platí spodní limit –5. Pokud vyčerpáš situací do aspoň –3 a následně ti padne kompletní úspěch, dej si škrt do význačnosti a popiš, jak tvá zbrklost imponovala tvému okolí a proč ho zároveň ohrozila.

## Pokročilé dovednosti

### Duše předků

Po krátkém rituálu můžeš vyvolat ducha předka, jehož kost vlastníš, a chvíli s ním vést rozhovor.

### Hrdina
Zvyš si libovolnou vlastnost o jedna. Můžeš si po hodu škrtnout dvě vitality a přičíst jedna k jeho výsledku. Popiš, jak si při své hrdinskosti ublížíš.

**Kosti předků** - Jednou za sezení můžeš říct o hrdinském skutku, který tvůj předek vykonal a který se týká tvé následující akce. Ta může dopadnout nejhůře částečným úspěchem.

### Nasbírané zkušenosti
Můžeš se naučit jednu libovolnou základní dovednost z kteréhokoliv svitku povolání.

### V plné síle
Tvá maximální vitalita i odhodlání se zvyšují o jeden hex. Můžeš si škrtnout tři vitality a dát do konce scény svému předkovi hmotnou podobu.
