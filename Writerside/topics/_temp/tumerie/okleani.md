# Okleáni

Okleáni mají světlé, hnědé i tmavé vlasy. Vyznačují se citem pro hierarchii a politično. Mají rádi, že každý má své správné místo ve světě a toto místo si jsou ochotni bránit zuby nehty.

## Víra a tradice

Okleáni věří v <<senantska-vira, Sénanty>> a jeho Měsíční Zirkul, který není tak striktní jako ten Sluneční. V rámci sénantské víry existují pro různé účely rytířské řády, kláštery a také společenství mágů, které má na starosti bránit své věřící před nadpřirozenými jevy.

## Právo

Právo je rozděleno na 2 části. Šlechtické kauzy jsou řešeny mezi šlechtici a řeší je vždy nadřazený šlechtic. Nicméně je možné se odvolat k vyššímu šlechtici, pokud si jeden ze šlechticů nemyslí, že by bylo právu učiněno za dost.

Pro obyčejné lidi ve městech existují takzvané krajské soudy. Ty sídlí v každém větším městě a bývá jeden krajský soud na jedno hrabství.  Městský soudce rozhoduje o klasických kauzách běžných lidí. Lze se však odvolat ke královskému soudu, který je nadřazený těm krajským a bývá pouze jeden v zemi.

Na venkově a v malých městech většinou běžné kauzy řeší zemané nebo místní radní. Jejich rozhodnutí však nemá zdaleka takovou váhu jako rozhodnutí krajského soudu.

## Hierarchie společnosti

*Aristokraté* - Členové vládnoucí vrstvy. Aristokraté jsou vlastníci půdy.
* *Král / Královna / Princ / Princezna* - je vlastníkem 2 a více vévodství a to jak přímým vlastnictvím, tak pomocí vazalství. Král je nezávislým vládcem.
* *Vévoda / Vévodkyně* - je vlastníkem 2  a více hrabství a to jak přímým vlastnictvím, tak pomocí vazalství.
* *Hrabě / Hraběnka* - je vlastníkem jednoho správního celku - kraje.
* *Rytíř* - šlechtic oddaný duševní rovnováze, etiketě a umění boje. Rytířem se může stát pouze muž a náleží mu renta, kterou mu vyplácí jeho pán. Samotný rytíř si platí alespoň jednoho panoše.
* *Vznešeny pán / Vznešená paní* - tento titul náleží všem aristokratům a jejich dětem.

*Šlechta* - vlastníci šlechtického titulu. Mohou mít od aristokratů propůjčenou půdu.
* *Baron / Baronka* - Šlechtic s propůjčeným lénem. Léno obsahuje zemědělské usedlosti a významné místo jako je město nebo hrad nebo chrám.
* *Panoš* - pomocník rytíře. Panošem se může stát pouze muž a náleží mu renta, kterou mu vyplácí jeho pán - rytíř.
* *Zeman / Zemanka* - Šlechtic s propůjčeným lénem. Léno obsahuje pouze zemědělské usedlosti případně menší opevnění.
* *Urozený pán / Urozená paní* - Tento titul mají všichni členové šlechty a jejich děti.

*Vzdělaní* - Vzdělání je ve většině případů pro bohaté. Chudí si vzdělání nemohou dovolit.
* *Ředitel* - řídí chod školy. Ředitelem se může stát učitel s alespoň 5 letou praxí.
* *Učitel* - jeho úkolem je učit ostatní žáky. Je zaměstnancem školy a je tedy placen ze školní pokladny. Učitelem se může stát pouze muž s populou.
* *Školník* - jeho úlohou je údržba školy. Je zaměstnancem školy a je tedy placen ze školní pokladny. Školníkem se může stát kdokoliv, koho si ředitel zvolí.
* *Pupilos* - žák / žačka obecné školy učící se četbě, psaní, matematice, víře, historii a základním ceremoniím. Jedná se o 6 leté studium, které je zakončené Populou (zkouškou z obecné školy). Studium je možné začít v 10 letech. Stuidium si musí každý žák hradit sám a je značné drahé. Mohou si jej dovolit pouze movitější měšťané, šlechta a aristokraté.

*Ostatní občané*
* *Svobodní občané* - Mohou svobodně podnikat a dělat v podstatě co chtějí. Musí však platit všechny daně. Aby se nevolník stal svobodným občanem, musí zaplatit svému pánu (většinou Baron nebo Zeman) útrpné výlohy za rolníkovu absenci. Ta se většinou pohybuje v hodnotě nevolníkovi práce za 3 roky služby.
* *Nevolníci / rolníci* - nejnižší vrstva. Bývají spjati s půdou. Nemohou se svobodně stěhovat, vlastnit půdu ani majetek nebo dělat řemesla. Rolníci maji od šlechty pronajatou půdu a z ní odevzdávají část úrody. Svými pány jsou ochráněni před výběrčími daní (nemusí platit daně).

## Mechaniky
Přidej si +1 k Hodnotě dvou různých Vlastností dle své volby. Velikost Střední. Rychlost 6 sáhů.
- *Momenty hrdinství*. 1x mezi dvěma Odpočinky můžeš poté, co hodíš kostkou na Útok, rozšířit hodnotu Kritického úspěchu o 1 (běžně tedy na 19–20), nebo bez ohledu na SO prohlásit hod 20 za úspěch i v hodu na Ověření vlastnosti či dovednosti.
- *Společenské nadání*. Vyber si Zdatnost v jedné z následujících Dovedností: Klamání, Přesvědčování, Vystupování nebo Zastrašování.

## Hraní role
- *Přesah*: zvol si oblast, v níž tvá postava spatřuje
svůj přesah a způsob, kterým jej chce získat
(proslavením se, službou věci, uznáním
ostatních…).
- *Víra*: napiš si krátkou frázi či tvrzení, která
vystihne nějaké tvé přesvědčení o okolním
světě a jeho fungování.
- *Vztahy*: napiš si tři běžné vlastnosti, které
u ostatních vyvolávají tvou otevřenost, a tři
vlastnosti, které tě vedou k obezřetnosti vůči
těm, kteří je mají.
