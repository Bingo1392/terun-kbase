# Korinci

Temperamentní opálení a tmavovlasí lidé obývající teplejší kraje. Rádi objevují nová místa a navazují vztahy se vzdálenými kouty. Velmi si zakládají na svém vzezření a užívají různé barvy, pudry apod. ke svému dokonalému vzhledu.

## Víra a tradice

Korinci jsou zvyklí vyznávat mnohá náboženství. Nejvíce rozšířené jsou Talosův kult, Fenelinin kult nebo Sénantská víra ve formě Slunečního Zirkulu. Všechna tato náboženství mohou být provozována najednou v rámci jednoho města. To souvisí i s tím, že si společnost přebírá tradice ze všech 3 náboženství.

Tím je jejich společnost i značně roztříštěná do menších enkláv, kde každá enkláva může mít svůj dost vyhraněný názor na věc.

Ze Sénanstké víry a Slunečního Zirkulu si Korinci přebírají určitý smysl pro řád a velmi rozšířený systém mnoha monasterií. Monastera pomáhají v boji proti nadpřirozeným bytostem, které by mohli nějak ohrozit život lidí.

Od Talose si berou přesvědčení, že společnost bez duševně chorých je dobrá společnost a nebojí se takzvané "podívny" zavřít v Talosových chrámech.

Od Fenely si berou velké městské harémy plné rozkoše. Pro bohaté se jedná o oblíbené místo pro povyražení, ale pro mnohé chudé je to nedosažitelné místo, snad jen s jednosměnrnou vstupenkou jako otrok rozkoše, kterých nemají chrámy nikdy dost. Feneliny chrámy jsou také místem, kde se dají sehnat mnohé drogy a kde se dá sehnat jakákoliv perverznost, která může lidskou mysl napadnout.

## Právo

V rámci práva mají pravomoce nejblíže vyšší správcé půdy. Tedy záleží na tom, mezi kým je veden spor. Pokud je spor veden na úrovni vesničanů, tak s nejbližší autorita je Bán, který rozhoduje jako soudce. Ve městě to může být Murza nebo jeho zástupce.

Právo má v Korintské společnosti značnou úlohu. Korinci jsou zvyklí řešit své spory pomocí soudů a tady přichází na řadu místní místodržící, kteří určují, jak se se soudy vypořádat.

Pokud má některá strana sporu pocit, že nejbližší soud by nemohl rozhodnout nestranně, může se jedna ze stran rozhodnout postoupit soud k vyššímu šlechtici. Vyšší šlechtic musí rozhodnout zda výzvu přijímá či nikoliv. Pokud přijme, odehrává se soud na jeho dvoře.

Ve velmi krajních případech, kdy není možné určit, kdo má pravdu, je možné řešit problémy soubojem na život a na smrt, nicméně jedná se o velmi řídké případy. Ať se děje jakkoliv, soudce vždy určuje a vyhalšuje právo ve sporu.

## Hierarchie společnosti

*Aristokraté* - Členové vládnoucí vrstvy. Aristokraté jsou vlastníci půdy.
* *Sultán / Sultána / Sultánek / Sultánka* - je vlastníkem 2 a více vévodství a to jak přímým vlastnictvím, tak pomocí vazalství. Král je nezávislým vládcem.
* *Chán / Chána* - je vlastníkem 2  a více hrabství a to jak přímým vlastnictvím, tak pomocí vazalství.
* *Vezír / Vezíra* - je vlastníkem jednoho správního celku - kraje.
* *Katafkrakt* - šlechtic oddaný duševní rovnováze, etiketě a umění boje. Rytířem se může stát pouze muž a náleží mu renta, kterou mu vyplácí jeho pán. Samotný katafrakt si platí alespoň jednoho Sáhiba.
* *Vznešeny pán / Vznešená paní* - tento titul náleží všem aristokratům a jejich dětem.

*Šlechta* - vlastníci šlechtického titulu. Mohou mít od aristokratů propůjčenou půdu.
* *Murza / Murza* - Šlechtic s propůjčeným lénem. Léno obsahuje zemědělské usedlosti a významné místo jako je město nebo hrad nebo chrám.
* *Sáhib / Sáhaba* - pomocník rytíře. Panošem se může stát pouze muž a náleží mu renta, kterou mu vyplácí jeho pán - rytíř.
* *Bán / Bána* - Šlechtic s propůjčeným lénem. Léno obsahuje pouze zemědělské usedlosti případně menší opevnění.
* *Urozený pán / Urozená paní* - Tento titul mají všichni členové šlechty a jejich děti.

*Vzdělaní* - Vzdělání je ve většině případů pro bohaté. Chudí si vzdělání nemohou dovolit.
* *Ředitel* - řídí chod školy. Ředitelem se může stát učitel s alespoň 5 letou praxí.
* *Učitel* - jeho úkolem je učit ostatní žáky. Je zaměstnancem školy a je tedy placen ze školní pokladny. Učitelem se může stát pouze muž s populou.
* *Školník* - jeho úlohou je údržba školy. Je zaměstnancem školy a je tedy placen ze školní pokladny. Školníkem se může stát kdokoliv, koho si ředitel zvolí.
* *Pupilos* - žák / žačka obecné školy učící se četbě, psaní, matematice, víře, historii a základním ceremoniím. Jedná se o 6 leté studium, které je zakončené Populou (zkouškou z obecné školy). Studium je možné začít v 10 letech. Stuidium si musí každý žák hradit sám a je značné drahé. Mohou si jej dovolit pouze movitější měšťané, šlechta a aristokraté.

*Ostatní občané*

* *Svobodní občané* - Mohou svobodně podnikat a dělat v podstatě co chtějí. Musí však platit všechny daně. Aby se nevolník stal svobodným občanem, musí zaplatit svému pánu (většinou Baron nebo Zeman) útrpné výlohy za rolníkovu absenci. Ta se většinou pohybuje v hodnotě nevolníkovi práce za 3 roky služby.

* *Otroci* - nejnižší vrstva. Patří vždy konkrétnímu pánovi. Nemohou se svobodně stěhovat, vlastnit půdu ani majetek nebo dělat řemesla. Otroci dělají to, co jim jejich pán nařídí. Vše, co otrok vyprodukuje, je majetkem jeho pána. On by se však měl o svého otroka dobře postarat, jelikož podvyživený otrok je špatný otrok. Všichni otroci nosí kolem levého zápěstí kovový náramek, který značí jejich příslušnost k otrocké vrstvě. Jakýkoliv pokus o nezákonné sundání náramku je okamžitě trestán smrtí.

## Mechaniky
Přidej si +1 k Hodnotě dvou různých Vlastností dle své volby. Velikost Střední. Rychlost 6 sáhů.

* *Všestrannost*: Vezmi si Zdatnost v jedné Dovednosti, s jednou Sadou pomůcek a s jedním Hudebním nástrojem. Jednu ze svých Zdatností změň na Kvalifikaci (Zdatnostní bonus se započítá dvakrát). Navíc si vezmi jeden další jazyk.
* *Společenské nadání*. Vyber si Zdatnost v jedné z následujících Dovedností: Klamání, Přesvědčování, Vystupování nebo Zastrašování.

## Hraní role
- *Přesah*: zvol si oblast, v níž tvá postava spatřuje
svůj přesah a způsob, kterým jej chce získat
(proslavením se, službou věci, uznáním
ostatních…).
- *Víra*: napiš si krátkou frázi či tvrzení, která
vystihne nějaké tvé přesvědčení o okolním
světě a jeho fungování.
- *Vztahy*: napiš si tři běžné vlastnosti, které
u ostatních vyvolávají tvou otevřenost, a tři
vlastnosti, které tě vedou k obezřetnosti vůči
těm, kteří je mají.
