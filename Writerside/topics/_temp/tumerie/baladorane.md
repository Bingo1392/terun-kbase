# Baladořané

Baladořané mívají hnědé, rezavé nebo červené vlasy. Válečníci nosí do boje válečné barvy různých odstínů. Většinou si zmalují obličej a viditelné části kůže. Tyto válečné barvy a ornamenty nanášejí i na zbroje.

Baladořané si váží posvátných hvozdů, které nesmí nikdo narušit. Mají dobrý vztah s lesem a je pro ně nositelem mystična a energie. Samozřejmě to neznamená, že by lesy nekáceli, ale jsou daleko striktnější k tomu, kde se smí kácet a kde ne oproti ostatním kulturám.

## Víra a tradice

Baladořané věří v síly a duchy přírody. Jejich oficiální vírou je tedy Druidismus. Díky tomu mají k přírodě daleko blíže než ostatní lidské rody. Jsou zásadně proti bezhlavému drancování přírodních zdrojů, jelikož by to mohlo rozzuřit mocné duchy přírody.

Přesně jako káže druidismus, je nutné žít s přírodou v rovnováze a nepřiklánět se ani k jedné straně. Však nechat vše přírodě také není zdravé a je potřeba jí trochu umírňovat.

Baladořané mají například striktní pravidla pro to, kde je možné kácet les a kde je možné lovit dravou zvěř. V prastarých hvozdech toto bývá zapovězeno a ne všichni mají právo lovit zvěř, kde chtějí. Toto právo se často vykupuje od místních lenních pánů jelikož divoká zvěř patří k panství a je tedy majetkem vlastníka půdy.

## Právo

Právo určuje vlastník půdy. Ve většině případů Kníže či Markýz. Pro obyčejné obyvatelstvo působí jako soudcové Župané či Vikomti. Bohatší obyvatelé a šlechtici jsou bráni jako ti, jejiž slovo má větší váhu. Pokud však není možné rozsoudit obě strany a není možné dojít ke smíru, je možné zažádat o souboj na život a na smrt, kde vítěz bere vše.

## Hierarchie společnosti

**Aristokraté** - Členové vládnoucí vrstvy. Aristokraté jsou vlastníci půdy.
* **Král / Královna / Princ / Princezna** - je vlastníkem 2 a více vévodství a to jak přímým vlastnictvím, tak pomocí vazalství. Král je nezávislým vládcem.
* **Kníže / Kněžna** - je vlastníkem 2  a více hrabství a to jak přímým vlastnictvím, tak pomocí vazalství.
* **Markýz / Markýza** - je vlastníkem jednoho správního celku - kraje.
* **Rytíř** - aristokrat oddaný duševní rovnováze, etiketě a umění boje. Vznešeným rytířem se může stát pouze muž a náleží mu renta, kterou mu vyplácí jeho pán. Samotný rytíř si platí alespoň jednoho panoše.
* **Vznešeny pán / Vznešená paní** - tento titul náleží všem aristokratům a jejich dětem.


**Šlechta** - vlastníci šlechtického titulu. Mohou mít od aristokratů propůjčenou půdu.
* **Vikomnt / Komtesa** - Šlechtic s propůjčeným lénem. Léno obsahuje zemědělské usedlosti a významné místo jako je město nebo hrad nebo chrám.
* **Panoš** - pomocník rytíře. Panošem se může stát pouze muž a náleží mu renta, kterou mu vyplácí jeho pán - rytíř.
* **Župan / Župana** - Šlechtic s propůjčeným lénem. Léno obsahuje pouze zemědělské usedlosti případně menší opevnění. Takové oblasti se říká župa.
* **Urozený pán / Urozená paní** - Tento titul mají všichni členové šlechty a jejich děti.

**Vzdělaní** - Vzdělání je ve většině případů pro bohaté. Chudí si vzdělání nemohou dovolit.
* **Ředitel** - řídí chod školy. Ředitelem se může stát učitel s alespoň 5 letou praxí.
* **Učitel** - jeho úkolem je učit ostatní žáky. Je zaměstnancem školy a je tedy placen ze školní pokladny. Učitelem se může stát pouze muž s populou.
* **Školník** - jeho úlohou je údržba školy. Je zaměstnancem školy a je tedy placen ze školní pokladny. Školníkem se může stát kdokoliv, koho si ředitel zvolí.
* **Pupilos** - žák / žačka obecné školy učící se četbě, psaní, matematice, víře, historii a základním ceremoniím. Jedná se o 6 leté studium, které je zakončené Populou (zkouškou z obecné školy). Studium je možné začít v 10 letech. Stuidium si musí každý žák hradit sám a je značné drahé. Mohou si jej dovolit pouze movitější měšťané, šlechta a aristokraté.

**Ostatní občané**
* **Svobodní občané** - Mohou svobodně podnikat a dělat v podstatě co chtějí. Musí však platit všechny daně. Aby se nevolník stal svobodným občanem, musí zaplatit svému pánu (většinou Baron nebo Zeman) útrpné výlohy za rolníkovu absenci. Ta se většinou pohybuje v hodnotě nevolníkovi práce za 3 roky služby.
* **Nevolníci / rolníci** - nejnižší vrstva. Bývají spjati s půdou. Nemohou se svobodně stěhovat, vlastnit půdu ani majetek nebo dělat řemesla. Rolníci maji od šlechty pronajatou půdu a z ní odevzdávají část úrody. Svými pány jsou ochráněni před výběrčími daní (nemusí platit daně).

## Mechaniky
Přidej si +1 k Hodnotě dvou různých Vlastností dle své volby. Velikost Střední. Rychlost 6 sáhů.

- *Momenty hrdinství*: 1x mezi dvěma Odpočinky můžeš poté, co hodíš kostkou na Útok, rozšířit hodnotu Kritického úspěchu o 1 (běžně tedy na 19–20), nebo bez ohledu na SO prohlásit hod 20 za úspěch i v hodu na Ověření vlastnosti či dovednosti.
- *Lesní řemesla*: získáš podle své volby Zdatnost v Nenápadnosti, Přežití, Přírodě nebo Vnímání. Navíc máš Zdatnost s Tesařskými nástroji a Řezbářským náčiním a v používání Loveckých pastí.

## Hraní role
- *Přesah*: zvaž volbu přesahu týkajícího se zachování
věcí nebo soužití s okolím.
- *Víra*: zvol si takové přesvědčení o okolním
světě a jeho fungování, které je spojené s přírodními
zákony či cykly.
- *Vztahy*: napiš si tři běžné vlastnosti, které
u ostatních vyvolávají tvou otevřenost, a tři
vlastnosti, které tě vedou k obezřetnosti vůči
těm, kteří je mají.
