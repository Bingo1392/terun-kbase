# Zavrikáni

Světlí lidé, kteří si nechávají vyholit části hlavy. Jak muži, tak ženy. Mívají přírodní fialové nebo zelené vlasy. Stejně tak extravagantní mívají i oči, které babývají červené, fialové či žluté barvy. Rádi se nechávají tetovat a to i obličeje. Tetování má pro Zavrikány velkou tradici.

Pro ostatní obyvatele bývají Zevrikáni trochu jiní. Ono není těžké je zařadit dle jejich typického vzhledu.

Zavrikáni moc nelpí na vzdělání a nejedná se o jejich rozšířený zájem. Vzdělání si každý Zavrikán musí řešit sám, pokud má o to zájem a žádné veřejné školy v Zavrikánské společnosti neexistují.

## Víra a tradice

Zevrikáni ve většině věří v <<orlanin-kult, padlého sénanta Orlanu>>. S orlanou přichází i víra v draky a dračí jezdce obecně. Zevrikáni věří, že jakmile se vrátí na zemi Dračí jezdci, přidje i všeobecná apokalypsa, která zničí většinu života na Astarogu. Jediné, co může dle Zevrikánů pomoci je být věrný dračím jezdcům a Orlaně jako takové, jelikož takoví lidé budou ušetřeni od ničivé síly dračích jezdců.

Zavrikáni jsou velmi zaměřeni na to, že vlastní lidé mají právo na život, kdežto cizáci s jinými hodnotami ne. Jsou tedy velmi netolerantní k ostatním vírám a pohledům na svět. Naopak stejný lid je pro ně jako bratři a sestry a jejich soudržnost s nimi je veliká.

Aby Zevrikán začal uznávat i jinou víru, muselo by se stát něco opravdu významného.

## Právo

Zavrikánské právo není nijak složité. Nejbližší šlechtic v hierarchii rozhoduje. Nicméně pokud s rozhodnutím jakákoliv stranan nesouhlasí, může vždy rozhodnout souboj na život a na smrt, kde vítěz bere vše.

## Hierarchie společnosti

*Aristokraté* - Členové vládnoucí vrstvy. Aristokraté jsou vlastníci půdy.
* *Král / Královna / Princ / Princezna* - je vlastníkem 2 a více vévodství a to jak přímým vlastnictvím, tak pomocí vazalství. Král je nezávislým vládcem.
* *Kníže / Kněžna* - je vlastníkem 2  a více hrabství a to jak přímým vlastnictvím, tak pomocí vazalství.
* *Falckrabě / Falckraběnka* - je vlastníkem jednoho správního celku - kraje.
* *Vznešeny pán / Vznešená paní* - tento titul náleží všem aristokratům a jejich dětem.

*Šlechta* - vlastníci šlechtického titulu. Mohou mít od aristokratů propůjčenou půdu.
* *Purkrabí / Purkraběnka* - Šlechtic s propůjčeným lénem. Léno obsahuje zemědělské usedlosti a významné místo jako je město nebo hrad nebo chrám.
* *Zeman / Zemanka* - Šlechtic s propůjčeným lénem. Léno obsahuje pouze zemědělské usedlosti případně menší opevnění.
* *Jobagión* - šlechtic oddaný duševní rovnováze, etiketě a umění boje. Jobagiónem se může stát pouze muž a náleží mu renta, kterou mu vyplácí jeho pán. Jobagión musí prokázat svojí zdatnost v boji. Dříve, než tuto znalost prokáže, nemůže se stát Jobagiónem.
* *Urozený pán / Urozená paní* - Tento titul mají všichni členové šlechty a jejich děti.

*Ostatní občané*
* *Svobodní občané* - Mohou svobodně podnikat a dělat v podstatě co chtějí. Musí však platit všechny daně. Aby se z otroka stal svobodný občan, musí dostat svobodu od svého pána. To bývá stvrzeno listinou a následným rituálním odejmutím náramku značícího příslušnost k otrocké vrstvě. Nimcéně toto se děje málokdy, jelikož otroci jsou bráni jako jakýkoliv jiný majetek a většina lidí se nerada zbavuje bezdůvodně majetku.
* *Otroci* - nejnižší vrstva. Patří vždy konkrétnímu pánovi. Nemohou se svobodně stěhovat, vlastnit půdu ani majetek nebo dělat řemesla. Otroci dělají to, co jim jejich pán nařídí. Vše, co otrok vyprodukuje, je majetkem jeho pána. On by se však měl o svého otroka dobře postarat, jelikož podvyživený otrok je špatný otrok. Všichni otroci nosí kolem levého zápěstí kovový náramek, který značí jejich příslušnost k otrocké vrstvě. Jakýkoliv pokus o nezákonné sundání náramku je okamžitě trestán smrtí.

## Mechaniky

Přidej si +1 k Hodnotě dvou různých Vlastností dle své volby. Velikost Střední. Rychlost 6 sáhů.

* *Bratrská soudržnost*: Jednou mezi dvěma Odpočinky můžeš v konfliktu své skupiny s jinou skupinou použít jednu z následujících možností:
  * V boji můžeš použít Bonusovou akci a zvýšit Zásah spojence ve tvém Dosahu o svůj Zdatnostní bonus nebo použít svou Reakci a dát svému spolubojovníkovi svůj Zdatnostní bonus Dočasných bodů výdrže.
  * V sociálním střetu (diskusi, hádce atp.) můžeš použít Bonusovou akci a zvýšit o svůj Zdatnostní bonus něčí hod na sociální Dovednost (jeden hod
lze takto zvýšit jen jednou).
* *Společenské nadání*. Vyber si Zdatnost v jedné z následujících Dovedností: Klamání, Přesvědčování, Vystupování nebo Zastrašování.

## Hraní role

- *Přesah*: zvol si oblast, v níž tvá postava spatřuje
svůj přesah a způsob, kterým jej chce získat
(proslavením se, službou věci, uznáním
ostatních…).
- *Víra*: Tvá víra vystihuje tvé přesvědčení o obyvatelích okolního světa, které by mělo ukazovat, kdo patří k tvým lidem a kdo ne. Pokud chceš, můžeš si zvolit i další přesvědčení, které s obyvateli světa nesouvisí.
- *Vztahy*: napiš si tři běžné vlastnosti, které
u ostatních vyvolávají tvou otevřenost, a tři
vlastnosti, které tě vedou k obezřetnosti vůči
těm, kteří je mají.
