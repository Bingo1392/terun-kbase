# Skalové

Většina Skalů má blonďaté vlasy a mohutné postavy. A to jak muži, tak ženy. U obou rovněž platí, že si nechávají narůst dlouhé vlasy, které si splétají do různých kreativních copů. Muži tak činí i se svými vousy.

Skalové žijí v severních částech Tumerie a hlavně na mnoha ostrovech Skalie. Jsou skvělými mořeplavci a válečníky. Ostatními jsou považováni za hrdlořezy a objevitele. Ačkoliv se na ně mohou jiné lidské rody dívat s opovržením a strachem, díky jejich objevitelskému duchu jim nemůže být upřen určitý pokrok. Jejich schopnost plánovat dopředu je znamenitá.

## Víra a tradice

Skalové věří v padlého sénanta Krentose. Z toho plyne i jejich velmi surová společnost. Slabí nemají mezi nimi místo. Takoví jedinci jsou ihned rituálně obětování jejich bohu.

Čeho si Skalové naopak váží je silný protivník. Pokud je protivník silný, ale přecijen se jim jej podaří udolat, dokáží ocenit jeho bojovnost a zabijí jej a pohřbí se vší úctou.

Tradičně se Skalové vydávají na loupeživé výpravy, kde si nahrabou bohatství, zabijí ty silné a slabé vezmou s sebou do své domoviny, kde je rituálně obětují Krentosovi.

## Právo

Ve skalském právu má své místo souboj na život a na smrt. Mnoho rozepří lze řešit soubojem. To nahrává silným, což je naprosto v souladu s celkovou Skalskou kulturou.

Obecně může jako soudce vystupovat pouze Hurl, nicméně pro souboje na život a na smrt stačí, když je přítome Vladyka či Gráf. To platí pro rozepře mezi šlechtou. Pro obyčejné obyvatele může být soudcem jakýkoliv Vladyka, nicméně zase je možné jakýkoliv spor vyřešit oficiálním soubojem na život a na smrt.

## Hierarchie společnosti

*Aristokraté* - Členové vládnoucí vrstvy. Aristokraté jsou vlastníci půdy.
* *Král / Královna / Princ / Princezna* - je vlastníkem 2 a více vévodství a to jak přímým vlastnictvím, tak pomocí vazalství. Král je nezávislým vládcem.
* *Hurl / Hurla* - je vlastníkem jednoho nebo více správních celků - krajů. Toto vlastnictví může být dosaženo i vazalstvím.
* *Vznešeny pán / Vznešená paní* - tento titul náleží všem aristokratům a jejich dětem.

*Šlechta* - vlastníci šlechtického titulu. Mohou mít od aristokratů propůjčenou půdu.
* *Gráf / Gráfa* - Šlechtic s propůjčeným lénem. Léno obsahuje zemědělské usedlosti a významné místo jako je město nebo hrad nebo chrám.
* *Vladyka / Vladyčna* - Šlechtic s propůjčeným lénem. Léno obsahuje pouze zemědělské usedlosti případně menší opevnění.
* *Bojar / Bojara* - šlechtic oddaný duševní rovnováze, etiketě a umění boje. Bojarovi náleží renta, kterou mu vyplácí jeho pán. Samotný bojar si platí alespoň jednoho štítonoše. Ačkoliv má Bojar podobné postavení jako Rytíř, ve Skalské tradici se jedná o první opravdový šlechtický titul, který je nutné mít před jakýmkoliv jiným titulem. Jen opravdoví válečníci se mohou stát něčím víc.
* *Štítonoš / Štítonoška* - pomocník bojara. Štítonošovi náleží renta, kterou mu vyplácí jeho pán - bojar. Vstupní šlechtický titul mezi Skaly. Pro většinu Skalů je hodnost štítonoše spíše taková poloviční a za opravdové válečníky jsou považování až Bojarové.
* *Urozený pán / Urozená paní* - Tento titul mají všichni členové šlechty a jejich děti.

*Vzdělaní* - Vzdělání je ve většině případů pro bohaté. Chudí si vzdělání nemohou dovolit.
* *Ředitel* - řídí chod školy. Ředitelem se může stát učitel s alespoň 5 letou praxí.
* *Učitel* - jeho úkolem je učit ostatní žáky. Je zaměstnancem školy a je tedy placen ze školní pokladny. Učitelem se může stát pouze muž s populou.
* *Školník* - jeho úlohou je údržba školy. Je zaměstnancem školy a je tedy placen ze školní pokladny. Školníkem se může stát kdokoliv, koho si ředitel zvolí.
* *Pupilos* - žák / žačka obecné školy učící se četbě, psaní, matematice, víře, historii a základním ceremoniím. Jedná se o 6 leté studium, které je zakončené Populou (zkouškou z obecné školy). Studium je možné začít v 10 letech. Stuidium si musí každý žák hradit sám a je značné drahé. Mohou si jej dovolit pouze movitější měšťané, šlechta a aristokraté.

*Ostatní občané*
* *Svobodní občané* - Mohou svobodně podnikat a dělat v podstatě co chtějí. Musí však platit všechny daně. Aby se z otroka stal svobodný občan, musí dostat svobodu od svého pána. To bývá stvrzeno listinou a následným rituálním odejmutím náramku značícího příslušnost k otrocké vrstvě. Nimcéně toto se děje málokdy, jelikož otroci jsou bráni jako jakýkoliv jiný majetek a většina lidí se nerada zbavuje bezdůvodně majetku.
* *Otroci* - nejnižší vrstva. Patří vždy konkrétnímu pánovi. Nemohou se svobodně stěhovat, vlastnit půdu ani majetek nebo dělat řemesla. Otroci dělají to, co jim jejich pán nařídí. Vše, co otrok vyprodukuje, je majetkem jeho pána. On by se však měl o svého otroka dobře postarat, jelikož podvyživený otrok je špatný otrok. Všichni otroci nosí kolem levého zápěstí kovový náramek, který značí jejich příslušnost k otrocké vrstvě. Jakýkoliv pokus o nezákonné sundání náramku je okamžitě trestán smrtí.

## Mechaniky

Přidej si +1 k Hodnotě dvou různých Vlastností dle své volby. Velikost Střední. Rychlost 6 sáhů.
- *Momenty hrdinství*: 1x mezi dvěma Odpočinky můžeš poté, co hodíš kostkou na Útok, rozšířit hodnotu Kritického úspěchu o 1 (běžně tedy na 19–20), nebo bez ohledu na SO prohlásit hod 20 za úspěch i v hodu na Ověření vlastnosti či dovednosti.
- *Drsný původ*: získáš podle své volby Zdatnost v Atletice, Lékařství, Přežití nebo Přírodě. Navíc máš Zdatnost s Loděmi, Navigačními pomůckami a Rybářskými potřebami.

## Hraní role

- *Přesah*: zvaž volbu přesahu týkajícího se získání
síly či slávy pro tebe nebo skupinu, k níž
se hlásíš.
- *Víra*: zvol si takové přesvědčení o okolním
světě a jeho fungování, které vystihuje nějakou
drsnou pravdu, tvrdý aspekt života nebo
tvou nesmiřitelnost a odhodlání.
- *Vztahy*: napiš si tři běžné vlastnosti, které
u ostatních vyvolávají tvou otevřenost, a tři
vlastnosti, které tě vedou k obezřetnosti vůči
těm, kteří je mají.
- *Vztahy*: napiš si tři běžné vlastnosti, které
u ostatních vyvolávají tvou otevřenost, a tři
vlastnosti, které tě vedou k obezřetnosti vůči
těm, kteří je mají.