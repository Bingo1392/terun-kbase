# Morálka

Všechny žijící bytosti mají morálku, která určuje jejich chuť bojovat.

*Jak zkontrolovat morálku?*

Morálka je klasický hod na provedení akce s nějakou obtížností. K tomuto hodu se přičítá úroveň bytosti a je možné přidat bonus/postih za charismu velitele, pokud ještě žije.

Dále může postava dostat bonus či postih k hodu na obtížnost, pokud má pro ní výsledek souboje významný dopad. Například matka, co brání své dítě, téměř nikdy neuteče. Naopak hladová ochranka chudé karavany, kde získání žoldu je nejisté, se jednoduše otočí ke karavaně zády, pokud bude jejích ochrana příliš nebezpečná.

*Kdy zkontrolovat morálku?*

Není zapotřebí kontrolovat morálku při káždém z následujících 

* Na začátku souboje. Pokud nejsou strany překvapeny, může se jednat o lehkou obtížnost. Pokud je jedna ze stran překvapena, háže si na střední obtížnost (pro přepádavající stranu se jedná o triviální obtížnost).
* Při utržení prvního zranění (Lehká obtížnost).
* Při ztrátě poloviny životů (Těžká obtížnost).
* Po tom, co první spojenec zemře/padne či uteče (Střední obtížnost).
* Když velitel nebo nejsilnější spojenec zemře/padne (Těžká obtížnost).
* Když vývoj souboje je pro některou ze stran jednoznačný (Těžká obtížnost).

*Za koho se morálka háže?*

Vypravěč vždy určí, zda háže na morálku za celou stranu, nebo za skupinu monster či individuálně. Hráči si obvykle na morálku neháží a sami se rozhodují, zda jejich postavy budou či nebudou pokračovat. Nicméně všechny neherní postavy a všichni přátelé postav by si občas měly na morálku hodit.

V konečném důsledku je hod na morálku velmi volné pravidlo a vždy vypravěč určuje, v jakém rozpoložení je mužstvo a na základě toho upravuje obtížnost akce. Nezapomeňme, že vypravěč má vždycky pravdu.
