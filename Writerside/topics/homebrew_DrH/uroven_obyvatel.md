# Úroveň obyvatel

## Běžní obyvatelé Tumerie

Většina obyvatel Tumerie jsou bytosti do 7. úrovně.

### Obyčejný obyvatel

Většina obyvatel nemá žádné dobrodružné povolání. Věnují se jiným věcem jako obdělávání půdy, obchodu a obyčejné práci.

Jedná se o takzvané postavy na nulté úrovni (0. úroveň). Mají tolik životů jako kouzelník.

- Nevolník / rolník
- Pobuda
- Měšťan

### Zelenáč

Ti se základním výcvikem, ale bez zkušeností. V podstatě postavy na 1. úrovni.

- Městská hlídka
- Sezónní válečník
- Loupežník
- Kultista
- Šlechtic

### Profesionál

Ti, co mají za sebou tvrdý a dlouhý výcvik či slušnou praxi. Většina profesionální armády a zkušených profesionálů ve svém oboru. V podstatě postavy na 2. - 4. úrovni.

- Profesionální armáda
- Páže

### Expert

Ti, co velkou část svého života věnovali studiu ve svém oboru nebo mají dlouhá léta zkušeností. Jedná se o postavy na 5. - 7. úrovni.

- Paladin
- Rytíř
- Vojenský velitel
- Člen elitní jednotky

## Mocní obyvatelé Astarogu

Od 8. do 12. úrovně se pohybují mocní, kteří určují dějiny královstích a impérií.

## Legendy

Od 13. úrovně jsou brány bytosti jako legendy, o kterých se bude vyprávět ještě dlouhá léta a zpívat písně.

# Síla hrdinů VS síla obyvatel světa

## Poskoci

Většina nedůležitých obyvatel jsou prostě poskoci. Ačkoliv mohou mít stejnou úroveň jako hrdinové, nejsou tak silní. Platí pro ně jiná pravidla.

Pro poskoky přibližně platí:
* V základu mají postih -2 ke všem atributům.
* Získají schopnost danou povoláním pouze každou sudou úroveň.
* Neplatí pro ně nutnost znát určité schopnosti k získání specializace.
* Získávají dovednosti pouze každou lichou úroveň.
* Mají polovinu životů, než by standardně měli mít.

Všechny parametry jsou naprosto změnitelné. Tyto body mají pro poskoky pouze nastínit určitý rámec, kterého je možné se držet.

Z výše uvedeného vychází, že většina postav nemá žádné magické schopnosti na 1. úrovni a to je chtěný vedlejší efekt. Kouzelníci či klerikové na 1. úrovni jsou prostě jen učenci, kteří mají teoretické znalosti ze své oblasti, ale opravdovou magii zatím neovládají.

## Hlavní postavy

Pro hlavní postavy platí standardní pravidla.

