# Nulté sezení

Nulté sezení je sezení před samotnou hrou. Často trvá stejně dlouho, jako normální herní sezení. Na nulté sezení je dobré se připravit. Například hráči již mohou mít vytvořené postavy a na nultém sezení dořešíte detaily.

Body k řešení na nultém sezení:

* **Technické otázky** - instalace aplikací a nástrojů pro dobrý zážitek z hraní. Nastavení těchto nástrojů.
* **Charakter hry** - existuje něco, co nemáte rádi? Možná nějaký druh násilí či sexuality? Nebo naopak je něco, co byste rádi ve Vaší hře?
* **Tvorba postav** - představení ras a povolání, mechanické vytvoření postav dle pravidel.
* **Představení světa** - Seznámení se světem a regionem.
* **Původ postav** - Zasadíme postavy do reálií světa. Na základě tohoto původu můžeme rozhodnout o dodatečném vybavení pro postavy.
* **Společý cíl/původ** - Proč družina vznikla? Co mají postavy společného? Pokud mají postavy společný původ a jsou například členové nějakého řádu či organizace, může to mít vliv na jejich vybavení. Alternativně může být první dobrodružství o tom, že jsou postavy ke společnému cíli dovedeny příběhem a z dobrodružství vzejde společný cíl. Tato varianta je ale trochu náročnější na odehrání, protože může být ze začátku obtížné/krkolomné najít společnou řeč.
* **Charakterové vlastnosti postav** - Je postava dobrák, má ráda zlato, nebo nutkání skákat do řeči? Všechny tyto vlastnosti vymyslíme a sepíšeme. Na jejich základě může hráč stavět svůj projev při hraní role jeho postavy.